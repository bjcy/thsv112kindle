<h1 id="Jas">ยากอบ</h1>
<div id="Jas_nav">
  <p><a href="#Jas.1">ยากอบ 1</a>&nbsp;<a href="#Jas.2">ยากอบ 2</a>&nbsp;<a href="#Jas.3">ยากอบ 3</a>&nbsp;<a href="#Jas.4">ยากอบ 4</a>&nbsp;<a href="#Jas.5">ยากอบ 5</a>&nbsp;</p>
</div>
<h2 id="Jas.1">ยากอบ 1</h2>
<div class="chapter">
  <h3 class="s">การ​ทัก‍ทาย</h3>
  <p class="p"><span class="v59_1_1"><sup id="Jas.1.1" class="v59_1_1">1</sup>จาก ยา‌กอบ  ผู้​รับ‍ใช้​ของ​พระ‍เจ้า​และ​ของ​พระ‍เยซู‍คริสต์​องค์‍พระ‍ผู้‍เป็น‍เจ้า</span></p>
  <p class="p"><span class="v59_1_1">ถึง​คน​สิบ‍สอง​เผ่า​ที่​กระ‌จัด‍กระ‌จาย​อยู่​นั้น ขอ​สวัสดี​พี่‍น้อง</span></p>
  <h3 class="s">ความ​เชื่อ​และ​ปัญญา</h3>
  <p class="p"><span class="v59_1_2"><sup id="Jas.1.2" class="v59_1_2">2</sup>พี่‍น้อง​ของ​ข้าพ‌เจ้า เมื่อ​พวก‍ท่าน​พบ​กับ​การ​ทด‍ลอง‍ใจ​ต่างๆ ก็​จง​ถือ‍ว่า​เป็น​เรื่อง​น่า‍ยินดี​ยิ่ง </span><span class="v59_1_3"><sup id="Jas.1.3" class="v59_1_3">3</sup>เพราะ​พวก‍ท่าน​รู้​ว่า​การ​ทด‍สอบ​ความ​เชื่อ​ของ​ท่าน​นั้น ทำ​ให้​เกิด​ความ​ทรหด​อดทน </span><span class="v59_1_4"><sup id="Jas.1.4" class="v59_1_4">4</sup>และ​จง​ให้​ความ​ทรหด​อดทน​นั้น​มี​ผล​อย่าง​สม‌บูรณ์ เพื่อ​ท่าน​ทั้ง‍หลาย​จะ​ได้​เป็น​คน​ที่​สม‌บูรณ์​และ​ดี​พร้อม โดย​ไม่​ขาด​สิ่ง‍ใด​เลย</span></p>
  <p class="p"><span class="v59_1_5"><sup id="Jas.1.5" class="v59_1_5">5</sup>แต่​ถ้า​ใคร​ใน​พวก‍ท่าน​ขาด​สติ‍ปัญญา ให้​คน​นั้น​ทูล​ขอ​จาก​พระ‍เจ้า​ผู้​ประ‌ทาน​ให้​กับ​ทุก​คน​ด้วย​พระ‍ทัย​กว้าง‍ขวาง​และ​ไม่​ทรง​ตำ‌หนิ แล้ว​เขา​ก็​จะ​ได้​รับ​ตาม​ที่​ทูล​ขอ </span><span class="v59_1_6"><sup id="Jas.1.6" class="v59_1_6">6</sup>แต่​จง​ขอ​ด้วย​ความ​เชื่อ​และ​ไม่​สงสัย เพราะ‍ว่า​คน​ที่​สงสัย​นั้น​เป็น​เหมือน​คลื่น​ใน​ทะเล​ที่​ถูก​ลม​พัด​ซัด​ไป​มา </span><span class="v59_1_7"><sup id="Jas.1.7" class="v59_1_7">7</sup>คนๆ นั้น​จง​อย่า​คิด​เลย​ว่า​จะ​ได้​รับ​สิ่ง‍ใด​จาก​องค์‍พระ‍ผู้‍เป็น‍เจ้า </span><span class="v59_1_8"><sup id="Jas.1.8" class="v59_1_8">8</sup>เขา​เป็น​คน​สอง​จิต​สอง​ใจ​ไม่​มั่น‍คง​ใน​บรร‌ดา​ทาง​ของ​ตน</span></p>
  <h3 class="s">ความ​ยาก‍จน​และ​ความ​มั่ง‍มี</h3>
  <p class="p"><span class="v59_1_9"><sup id="Jas.1.9" class="v59_1_9">9</sup>ให้​พี่‍น้อง​ที่​ต่ำ‍ต้อย​ภาค‍ภูมิ​ใจ ​เมื่อ​ได้​รับ​การ​เชิด‍ชู </span><span class="v59_1_10"><sup id="Jas.1.10" class="v59_1_10">10</sup>และ​คน​มั่ง‍มี​ก็​ภาค‍ภูมิ​ใจ​เมื่อ​ต่ำ‍ต้อย​ลง เพราะ​เขา​จะ​ร่วง‍โรย​ไป​เหมือน​ดอก‍หญ้า </span><span class="v59_1_11"><sup id="Jas.1.11" class="v59_1_11">11</sup>เพราะ‍ว่า​เมื่อ​ดวง‍อา‌ทิตย์​ขึ้น​พร้อม​กับ​ความ​ร้อน‍แรง‍กล้า​ก็​ทำ​ให้​หญ้า​เหี่ยว‍แห้ง ​และ​ดอก‍หญ้า​ก็​ร่วง‍หล่น แล้ว​ความ​งาม​ของ​มัน​ก็​สูญ‍สิ้น คน​มั่ง‍มี​ก็​เช่น‍กัน เขา​จะ​สูญ‍สลาย​ไป​ใน​ระหว่าง​ที่​เขา​กำลัง​วุ่น‍วาย​อยู่​กับ​การ​ดำ‌เนิน​ธุร‌กิจ</span></p>
  <h3 class="s">การ​ทด‍ลอง‍ใจ​และ​การ​ล่อ‍ลวง</h3>
  <p class="p"><span class="v59_1_12"><sup id="Jas.1.12" class="v59_1_12">12</sup>คน​ที่​สู้‍ทน​ต่อ​การ​ทด‍ลอง‍ใจ​ก็​เป็น​สุข เพราะ​เมื่อ​เขา​ผ่าน​การ​ทด‍สอบ​แล้ว เขา​จะ​ได้​รับ​มงกุฎ​แห่ง​ชีวิต​ที่​พระ‍เจ้า​ทรง​สัญญา​ไว้​กับ​คน​ทั้ง‍หลาย​ที่​รัก​พระ‍องค์</span></p>
  <p class="p"><span class="v59_1_13"><sup id="Jas.1.13" class="v59_1_13">13</sup>อย่า​ให้​คน​ที่​ถูก​ล่อ‍ลวง​กล่าว‍ว่า “พระ‍เจ้า​ทรง​ล่อ‍ลวง​ข้าพ‌เจ้า” เพราะ‍ว่า​พระ‍เจ้า​จะ​ไม่​ถูก​ความ​ชั่ว​ล่อ‍ลวง และ​พระ‍องค์​เอง​ก็​ไม่​ทรง​ล่อ‍ลวง​ใคร​เลย </span><span class="v59_1_14"><sup id="Jas.1.14" class="v59_1_14">14</sup>แต่​ทุก‍คน​ถูก​ล่อ‍ลวง​ด้วย​ตัณ‌หา​ของ​ตัว​เอง คือ​ถูก​ตัณ‌หา​นั้น​ล่อ‍ลวง​และ​ชัก‍นำ </span><span class="v59_1_15"><sup id="Jas.1.15" class="v59_1_15">15</sup>เมื่อ​ตัณ‌หา​ฟัก​ตัว​ขึ้น​แล้ว​ก็​ก่อ​ให้​เกิด​บาป และ​เมื่อ​บาป​เจริญ​เต็ม‍ที่​แล้ว​ก็​ก่อ​ให้​เกิด​ความ​ตาย</span></p>
  <p class="p"><span class="v59_1_16"><sup id="Jas.1.16" class="v59_1_16">16</sup>พี่‍น้อง​ที่‍รัก​ของ​ข้าพ‌เจ้า อย่า​ถูก​หลอก​เลย </span><span class="v59_1_17"><sup id="Jas.1.17" class="v59_1_17">17</sup>ของ‍ประ‌ทาน​ที่​ดี​และ​เลิศ​ทุก‍อย่าง​นั้น​มา​จาก​เบื้อง‍บน คือ​มา​จาก​พระ​ผู้​สร้าง ​แห่ง​บรร‌ดา​ดวง​สว่าง ใน​พระ‍องค์​ไม่‍มี​การ​แปร‍ปรวน​หรือ​เงา​ของ​การ​เปลี่ยน‍แปลง </span><span class="v59_1_18"><sup id="Jas.1.18" class="v59_1_18">18</sup>เมื่อ​ตั้ง​พระ‍ทัย​แล้ว พระ‍องค์​ทรง​ให้​เรา​บัง‍เกิด​ด้วย​พระ‍วจนะ​แห่ง​ความ​จริง เพื่อ​ให้​เรา​เป็น​ผลิต‍ผล​แรก​ของ​สิ่ง​ต่างๆ ที่​พระ‍องค์​ทรง​สร้าง</span></p>
  <h3 class="s">การ​ฟัง​และ​การ​ประ‌พฤติ​ตาม​พระ‍วจนะ</h3>
  <p class="p"><span class="v59_1_19"><sup id="Jas.1.19" class="v59_1_19">19</sup>พี่‍น้อง​ที่‍รัก​ของ​ข้าพ‌เจ้า จง​เข้า‍ใจ​ใน​เรื่อง​นี้ คือ​ให้​ทุก​คน​ไว​ใน​การ​ฟัง ช้า​ใน​การ​พูด ช้า​ใน​การ​โกรธ </span><span class="v59_1_20"><sup id="Jas.1.20" class="v59_1_20">20</sup>เพราะ‍ว่า​ความ​โกรธ​ของ​มนุษย์​ไม่​ก่อ​ให้​เกิด​ความ​ชอบ‍ธรรม​ของ​พระ‍เจ้า </span><span class="v59_1_21"><sup id="Jas.1.21" class="v59_1_21">21</sup>เพราะ‍ฉะนั้น​จง​ขจัด​ความ​โส‌มม​ทุก‍อย่าง​และ​ความ​ชั่ว​ที่​มี​อยู่​ดาษ‍ดื่น และ​ด้วย​ใจ​ที่​สุภาพ‍อ่อน‍โยน​จง​น้อม‍ใจ​รับ‍พระ‍วจนะ​ที่​ทรง​ปลูก‍ฝัง​ไว้​แล้ว​นั้น ซึ่ง​สามารถ​ช่วย​จิต‍วิญ‌ญาณ​ของ​พวก‍ท่าน​ให้​รอด​ได้</span></p>
  <p class="p"><span class="v59_1_22"><sup id="Jas.1.22" class="v59_1_22">22</sup>แต่​จง​เป็น​ผู้​ประ‌พฤติ​ตาม​พระ‍วจนะ ไม่​ใช่​เป็น​เพียง​ผู้​ฟัง​เท่า​นั้น มิ‍ฉะนั้น​จะ​เป็น​การ​หลอก​ตัว​เอง </span><span class="v59_1_23"><sup id="Jas.1.23" class="v59_1_23">23</sup>เพราะ​ถ้า​ใคร​เป็น​เพียง​ผู้​ฟัง​พระ‍วจนะ​และ​ไม่​ใช่​ผู้​ประ‌พฤติ​ตาม ผู้​นั้น​ก็​เป็น​เหมือน​คน​ที่​ดู​หน้า​ของ​ตน‍เอง​ใน​กระ‌จก‍เงา </span><span class="v59_1_24"><sup id="Jas.1.24" class="v59_1_24">24</sup>เพราะ‍ว่า​เมื่อ​เห็น​แล้ว​ก็​จาก​ไป และ​ลืม​ใน​ทัน‍ที​ว่า​ตน‍เอง​เป็น​อย่าง‍ไร </span><span class="v59_1_25"><sup id="Jas.1.25" class="v59_1_25">25</sup>แต่​ผู้​ที่​พินิจ​พิจาร‌ณา​ธรรม‍บัญญัติ​อัน​สม‌บูรณ์​แบบ​ซึ่ง​เป็น​ธรรม‍บัญญัติ​แห่ง​เสรี‍ภาพ​และ​ตั้ง‍มั่น​ใน​ธรรม‍บัญญัติ​นั้น ไม่‍ได้​เป็น​ผู้​ที่​ฟัง​แล้ว​ก็​ลืม แต่​เป็น​ผู้​ที่​ประ‌พฤติ​ตาม ผู้​นั้น​จะ​ได้​รับ​ความ​สุข​ใน​การ​ประ‌พฤติ​ของ​ตน</span></p>
  <p class="p"><span class="v59_1_26"><sup id="Jas.1.26" class="v59_1_26">26</sup>ถ้า​ใคร​คิด​ว่า​ตัว‍เอง​เป็น​คน​มี​ธรรมะ​แต่​ไม่‍ได้​ควบ‍คุม​ลิ้น​ของ​ตน เขา​ก็​หลอก‍ลวง​จิต‍ใจ​ของ​ตน‍เอง และ​ธรรมะ​ของ​คน​นั้น​ก็​ไม่‍มี​ประ‌โยชน์ </span><span class="v59_1_27"><sup id="Jas.1.27" class="v59_1_27">27</sup>ธรรมะ​ที่​บริ‌สุทธิ์​ไร้​มลทิน​เฉพาะ‍พระ‍พักตร์​พระ‍เจ้า​พระ‍บิดา​นั้น คือ​การ​ช่วย‍เหลือ ​เด็ก‍กำ‌พร้า​และ​หญิง‍ม่าย​ที่​มี​ความ​ทุกข์‍ร้อน และ​การ​รักษา​ตัว​ให้​พ้น​จาก​ราคี​ของ​โลก</span></p>
</div>
<h2 id="Jas.2">ยากอบ 2</h2>
<div class="chapter">
  <h3 class="s">ตัก‍เตือน​ไม่‍ให้​ลำ‌เอียง</h3>
  <p class="p"><span class="v59_2_1"><sup id="Jas.2.1" class="v59_2_1">1</sup>พี่‍น้อง​ของ​ข้าพ‌เจ้า ใน​เมื่อ​พวก‍ท่าน​มี​ความ​เชื่อ​ใน​พระ‍เยซู‍คริสต์ องค์‍พระ‍ผู้‍เป็น‍เจ้า​แห่ง​ศักดิ์‍ศรี​ของ​เรา​นั้น ก็​จง​อย่า​ลำ‌เอียง </span><span class="v59_2_2"><sup id="Jas.2.2" class="v59_2_2">2</sup>เพราะ‍ว่า​ถ้า​มี​คน​หนึ่ง​สวม​แหวน​ทอง‍คำ​และ​แต่ง‍ตัว​ดี​เข้า‍มา​ใน​ที่​ประ‌ชุม​ของ​ท่าน‍ทั้ง‍หลาย และ​มี​คน‍จน​คน​หนึ่ง​แต่ง‍ตัว​ซอม‍ซ่อ​เข้า‍มา​ด้วย </span><span class="v59_2_3"><sup id="Jas.2.3" class="v59_2_3">3</sup>และ​ท่าน​สน‍ใจ​แต่​คน​ที่​แต่ง‍ตัว​ด้วย​เสื้อ‍ผ้า​อย่าง​ดี​และ​กล่าว​กับ​เขา​ว่า “ขอ​เชิญ​นั่ง​ที่‍นี่” ขณะ​เดียว‍กัน​ท่าน​ก็​พูด​กับ​คน‍จน​นั้น​ว่า “ยืน​อยู่​ตรง​นั้น​แหละ” หรือ“มา​นั่ง​ที่​พื้น​แทบ‍เท้า​เรา” </span><span class="v59_2_4"><sup id="Jas.2.4" class="v59_2_4">4</sup>พวก‍ท่าน​ก็​แบ่ง‍ชั้น‍วรรณะ​และ​ตัด‍สิน​ด้วย​ความ​คิด​ที่​ชั่ว‍ร้าย​ไม่‍ใช่​หรือ? </span><span class="v59_2_5"><sup id="Jas.2.5" class="v59_2_5">5</sup>จง​ฟัง พี่‍น้อง​ที่‍รัก​ของ​ข้าพ‌เจ้า พระ‍เจ้า​ทรง​เลือก​คน​ยาก‍จน​ใน​โลก​นี้​ให้​เป็น​คน​มั่ง‍มี​ใน​ความ​เชื่อ​และ​เป็น​ผู้‍รับ‍มรดก​ใน​อาณา‌จักร​ที่​พระ‍องค์​ทรง​สัญญา​ไว้​กับ​ผู้​ที่‍รัก​พระ‍องค์​ไม่​ใช่​หรือ? </span><span class="v59_2_6"><sup id="Jas.2.6" class="v59_2_6">6</sup>แต่​พวก‍ท่าน​กลับ​ดู‍ถูก​คน‍จน พวก​คน​มั่ง‍มี​ไม่‍ใช่​หรือ​ที่​กด‍ขี่‍ข่ม‍เหง​ท่าน? และ​พวก‍เขา​ไม่‍ใช่​หรือ​ที่​ลาก​ตัว​ท่าน​ไป​ขึ้น​ศาล? </span><span class="v59_2_7"><sup id="Jas.2.7" class="v59_2_7">7</sup>พวก‍เขา​ไม่​ใช่​หรือ​ที่​หมิ่น‍ประ‌มาท​พระ‍นาม​ประ‌เสริฐ​ที่​ใช้​เรียก​พวก‍ท่าน?</span></p>
  <p class="p"><span class="v59_2_8"><sup id="Jas.2.8" class="v59_2_8">8</sup>ถ้า​พวก‍ท่าน​ปฏิ‌บัติ​ตาม​ธรรม‍บัญญัติ​ของ​พระ‍เจ้า ​อย่าง​แท้‍จริง​ตาม​พระ‍คัมภีร์​ที่​ว่า <span class="qt">“จง​รัก​เพื่อน‍บ้าน​เหมือน​รัก​ตน‍เอง” </span>  พวก‍ท่าน​ก็​ทำ‍ดี </span><span class="v59_2_9"><sup id="Jas.2.9" class="v59_2_9">9</sup>แต่​ถ้า​พวก‍ท่าน​ลำ‌เอียง ท่าน​ก็​ทำ​บาป และ​ถูก​ตัด‍สิน​ว่า​เป็น​ผู้​ละ‌เมิด​โดย​ธรรม‍บัญญัติ </span><span class="v59_2_10"><sup id="Jas.2.10" class="v59_2_10">10</sup>เพราะ‍ว่า​ใคร​ที่​รักษา​ธรรม‍บัญญัติ​ทั้ง‍หมด แต่​ผิด​อยู่​ข้อ​เดียว คน​นั้น​ก็​ทำ​ผิด​ธรรม‍บัญญัติ​ทั้ง‍หมด </span><span class="v59_2_11"><sup id="Jas.2.11" class="v59_2_11">11</sup>เพราะ​ว่า​พระ‍องค์​ผู้​ตรัส​ว่า <span class="qt">“ห้าม​ล่วง‍ประ‌เวณี​ผัว‍เมีย​เขา” </span>  ก็​ตรัส​ไว้​ด้วย​ว่า <span class="qt">“ห้าม​ฆ่า​คน” </span>  แม้​ท่าน​ไม่‍ได้​ล่วง‍ประ‌เวณี​แต่​ได้​ฆ่า​คน ท่าน​ก็​เป็น​ผู้​ละ‌เมิด​ธรรม‍บัญญัติ </span><span class="v59_2_12"><sup id="Jas.2.12" class="v59_2_12">12</sup>เช่น​นั้น​แหละ พวก‍ท่าน​จง​พูด​และ​ทำ​เหมือน​อย่าง​คน​ที่​จะ​ถูก​พิพาก‌ษา​ด้วย​หลัก‍เกณฑ์​แห่ง​เสรี‍ภาพ </span><span class="v59_2_13"><sup id="Jas.2.13" class="v59_2_13">13</sup>เพราะ‍ว่า​การ​พิพาก‌ษา​ย่อม​ไม่​เมตตา​ต่อ​คน​ที่​ไม่​แสดง​ความ​เมตตา ความ​เมตตา​ย่อม​มี​ชัย​เหนือ​การ​พิพาก‌ษา</span></p>
  <h3 class="s">ความ​เชื่อ​และ​การ​ประ‌พฤติ</h3>
  <p class="p"><span class="v59_2_14"><sup id="Jas.2.14" class="v59_2_14">14</sup>พี่‍น้อง​ของ​ข้าพ‌เจ้า แม้​ใคร​จะ​กล่าว​ว่า​ตน​มี​ความ​เชื่อ แต่​ไม่‍ได้​ประ‌พฤติ​ตาม​จะ​มี​ประ‌โยชน์​อะไร? ความ​เชื่อ​นั้น​จะ​ช่วย​ให้​เขา​รอด​ได้​หรือ? </span><span class="v59_2_15"><sup id="Jas.2.15" class="v59_2_15">15</sup>ถ้า​พี่‍น้อง‍ชาย‍หญิง​คน​ไหน​ขาด‍แคลน​เสื้อ‍ผ้า​และ​อาหาร​ประ‌จำ​วัน </span><span class="v59_2_16"><sup id="Jas.2.16" class="v59_2_16">16</sup>แล้ว​มี​ใคร​ใน​พวก‍ท่าน​กล่าว​กับ​เขา‍ทั้ง‍หลาย​ว่า “ขอ​ให้​กลับ​ไป​อย่าง​เป็น​สุข ให้​อบอุ่น และ​อิ่ม‍หนำ​สำราญ​เถิด” แต่​ไม่‍ได้​ให้​สิ่ง​จำ‍เป็น​ฝ่าย​กาย​แก่​พวก‍เขา จะ​มี​ประ‌โยชน์​อะไร? </span><span class="v59_2_17"><sup id="Jas.2.17" class="v59_2_17">17</sup>ทำ‌นอง​เดียว‍กัน ลำ‌พัง​ความ​เชื่อ ถ้า​ไม่‍มี​การ​ปฏิ‌บัติ ก็​เป็น​สิ่ง​ที่​ตาย​แล้ว</span></p>
  <p class="p"><span class="v59_2_18"><sup id="Jas.2.18" class="v59_2_18">18</sup>แต่​บาง‍คน​จะ​กล่าว​ว่า “ท่าน​มี​ความ​เชื่อ​และ​ข้าพ‌เจ้า​มี​การ​ประ‌พฤติ” จง​แสดง​ให้​ข้าพ‌เจ้า​เห็น​ความ​เชื่อ​ของ​ท่าน​โดย​ไม่‍มี​การ​ประ‌พฤติ​ซิ แล้ว​ข้าพ‌เจ้า​จะ​แสดง​ให้​ท่าน​เห็น​ความ​เชื่อ​ของ​ข้าพ‌เจ้า​โดย​การ​ประ‌พฤติ </span><span class="v59_2_19"><sup id="Jas.2.19" class="v59_2_19">19</sup>ท่าน​เชื่อ​ว่า​พระ‍เจ้า​มี​เพียง​องค์​เดียว นั่น​ก็​ดี แม้​พวก​ผี​ก็​เชื่อ​และ​กลัว​จน​ตัว‍สั่น </span><span class="v59_2_20"><sup id="Jas.2.20" class="v59_2_20">20</sup>คน​โฉด‍เขลา​เอ๋ย ท่าน​ต้อง‍การ​ให้​พิสูจน์​ว่า​ความ​เชื่อ​ที่​ไม่‍มี​การ​ประ‌พฤติ​นั้น​ไร้‍ผล​หรือ? </span><span class="v59_2_21"><sup id="Jas.2.21" class="v59_2_21">21</sup>อับ‌รา‌ฮัม​บรรพ‌บุรุษ​ของ​เรา ถวาย​อิส‌อัค​บุตร​ของ​ท่าน​บน​แท่น‍บูชา จึง​ถูก​ชำระ​ให้​ชอบ‍ธรรม​เพราะ​การ​ประ‌พฤติ​ไม่​ใช่​หรือ?  </span><span class="v59_2_22"><sup id="Jas.2.22" class="v59_2_22">22</sup>ท่าน​ก็​เห็น​แล้ว​ว่า ความ​เชื่อ​นั้น​ทำ​งาน​ควบ‍คู่​กับ​การ​ประ‌พฤติ​ของ​เขา และ​ความ​เชื่อ​ก็​สม‌บูรณ์​โดย​การ​ประ‌พฤติ​นั้น </span><span class="v59_2_23"><sup id="Jas.2.23" class="v59_2_23">23</sup>และ​พระ‍คัมภีร์​ก็​สำเร็จ​ตาม​ที่​กล่าว​ไว้​ว่า<span class="qt">“อับ‌รา‌ฮัม​เชื่อ​พระ‍เจ้า และ​พระ‍องค์​ทรง​ถือ‍ว่า​เขา​ชอบ‍ธรรม</span>  <span class="qt">และ​เขา​ได้​ชื่อ​ว่า​เป็น​สหาย​ของ​พระ‍เจ้า” </span>  </span><span class="v59_2_24"><sup id="Jas.2.24" class="v59_2_24">24</sup>พวก‍ท่าน​ก็​เห็น​แล้ว​ว่า คน​หนึ่ง​คน​ใด​จะ​ถูก​ชำระ​ให้​ชอบ‍ธรรม​ได้​ก็​เพราะ​การ​ประ‌พฤติ และ​ไม่​ใช่​เพราะ​ความ​เชื่อ​เพียง​อย่าง​เดียว </span><span class="v59_2_25"><sup id="Jas.2.25" class="v59_2_25">25</sup>เช่น‍เดียว‍กัน รา‌หับ​หญิง​โส‌เภ‌ณี​ก็​ถูก​ชำระ​ให้​ชอบ‍ธรรม​เพราะ​การ​ประ‌พฤติ​ไม่​ใช่​หรือ? เมื่อ​นาง​ได้​ต้อน‍รับ​พวก​ผู้‍สอด‍แนม และ​ส่ง​เขา‍ทั้ง‍หลาย​ไป​โดย​ทาง​อื่น  </span><span class="v59_2_26"><sup id="Jas.2.26" class="v59_2_26">26</sup>กาย​ที่​ปราศ‌จาก​จิต‍วิญ‌ญาณ​นั้น​ตาย​แล้ว​อย่าง‍ไร ความ​เชื่อ​ที่​ปราศ‌จาก​การ​ประ‌พฤติ​ก็​ตาย​แล้ว​อย่าง‍นั้น</span></p>
</div>
<h2 id="Jas.3">ยากอบ 3</h2>
<div class="chapter">
  <h3 class="s">เรื่อง​ลิ้น</h3>
  <p class="p"><span class="v59_3_1"><sup id="Jas.3.1" class="v59_3_1">1</sup>พี่‍น้อง​ของ​ข้าพ‌เจ้า อย่า​เป็น​อา‌จารย์​กัน​มาก​นัก​เลย เพราะ​ท่าน​ทั้ง‍หลาย​ก็​รู้​ว่า​เรา​ที่​เป็น​คน‍สอน​นั้น จะ​ต้อง​ถูก​พิพาก‌ษา​ที่​เข้ม‍งวด​ยิ่ง‍ขึ้น </span><span class="v59_3_2"><sup id="Jas.3.2" class="v59_3_2">2</sup>เพราะ‍ว่า​เรา​ทำ​ผิด‍พลาด​มาก‍มาย​กัน​ทุก‍คน ถ้า​ใคร​ไม่​เคย​ทำ​ผิด​ทาง​คำ‍พูด คน‍นั้น​ก็​เป็น​คน​ดี​พร้อม​และ​สามารถ​บัง‍คับ​ทั้ง​ตัว​ได้​ด้วย </span><span class="v59_3_3"><sup id="Jas.3.3" class="v59_3_3">3</sup>ถ้า​เรา​เอา​บัง‌เหียน​ใส่​ปาก​ม้า​เพื่อ​ให้​พวก‍มัน​เชื่อ‍ฟัง เรา​ก็​สามารถ​บัง‍คับ​มัน​ได้​ทั้ง​ตัว </span><span class="v59_3_4"><sup id="Jas.3.4" class="v59_3_4">4</sup>หรือ​ดู​เรือ​ซิ แม้‍ว่า​มัน​จะ​ใหญ่​และ​ถูก​พัด​ให้​แล่น​ไป​ด้วย​ลม​แรง เรือ​เหล่า‍นั้น​ก็​ยัง​ถูก​บัง‍คับ​ด้วย​หาง‍เสือ​เล็กๆ ไป​ใน​ทิศ‍ทาง​ที่​นาย‍ท้าย​ต้อง‍การ​จะ​ให้​ไป </span><span class="v59_3_5"><sup id="Jas.3.5" class="v59_3_5">5</sup>ลิ้น​ก็​เช่น‍เดียว‍กัน เป็น​อวัยวะ​เล็กๆ แต่​คุย‍อวด​ใน​เรื่อง​ใหญ่‍โต</span></p>
  <p class="p"><span class="v59_3_5">คิด‍ดู​ซิ ไฟ​เพียง​นิด‍เดียว​แต่​สามารถ​ทำ​ให้​ป่า​ใหญ่​ลุก‍ไหม้​ได้ </span><span class="v59_3_6"><sup id="Jas.3.6" class="v59_3_6">6</sup>และ​ลิ้น​นั้น​เป็น​ไฟ ลิ้น​เป็น​โลก​ชั่ว‍ร้าย​ที่​ตั้ง​อยู่​ท่าม‍กลาง​อวัยวะ​ต่างๆ ของ​เรา มัน​ทำ​ให้​ทั้ง​กาย​เป็น​มลทิน และ​เผา‍ผลาญ​วง‍จร​ของ​ชีวิต และ​ตัว​มัน​เอง​ก็​ถูก​เผา‍ผลาญ​โดย​ไฟ​นรก </span><span class="v59_3_7"><sup id="Jas.3.7" class="v59_3_7">7</sup>เพราะ‍ว่า​สัตว์​ทุก‍ชนิด ทั้ง​นก ทั้ง​สัตว์‍เลื้อย‍คลาน​และ​สัตว์​ใน​ทะเล​นั้น​ทำ​ให้​เชื่อง​ได้ และ​มนุษย์​ทำ​ให้​พวก‍มัน​เชื่อง​มา​แล้ว </span><span class="v59_3_8"><sup id="Jas.3.8" class="v59_3_8">8</sup>แต่​ลิ้น​นั้น​ไม่‍มี​มนุษย์​คน​ไหน​สามารถ​ทำ​ให้​เชื่อง​ได้ ลิ้น​เป็น​สิ่ง​ชั่ว‍ร้าย​ที่​อยู่​ไม่​สุข ​และ​เต็ม‍ไป‍ด้วย​พิษ‍ร้าย​ถึง​ตาย </span><span class="v59_3_9"><sup id="Jas.3.9" class="v59_3_9">9</sup>เรา​สรร‌เสริญ​องค์‍พระ‍ผู้‍เป็น‍เจ้า​และ​พระ‍บิดา​ด้วย​ลิ้น​นั้น และ​เรา​ก็​แช่ง‍ด่า​มนุษย์​ผู้​ที่​พระ‍เจ้า​ทรง​สร้าง​ตาม​พระ‍ฉายา​ของ​พระ‍องค์ ​ด้วย​ลิ้น​นั้น </span><span class="v59_3_10"><sup id="Jas.3.10" class="v59_3_10">10</sup>คำ​สรร‌เสริญ​และ​คำ​แช่ง‍ด่า​ออก​มา​จาก​ปาก​เดียว‍กัน พี่‍น้อง​ของ​ข้าพ‌เจ้า อย่า​ให้​เป็น​อย่าง‍นั้น </span><span class="v59_3_11"><sup id="Jas.3.11" class="v59_3_11">11</sup>บ่อ‍น้ำ‍พุ​จะ​มี​ทั้ง​น้ำ‍จืด​และ​น้ำ‍เค็ม ​พุ่ง​ออก​มา​จาก​ช่อง​เดียว‍กัน​ได้​หรือ? </span><span class="v59_3_12"><sup id="Jas.3.12" class="v59_3_12">12</sup>พี่‍น้อง​ของ​ข้าพ‌เจ้า ต้น‍มะเดื่อ​จะ​ออก‍ผล​เป็น​มะกอก​ได้​หรือ? และ​เถา‍องุ่น​จะ​ออก‍ผล​เป็น​มะเดื่อ​ได้​หรือ? บ่อ‍น้ำ‍พุ​เค็ม​ย่อม​ทำ​ให้​เกิด​น้ำ‍จืด​ไม่‍ได้</span></p>
  <h3 class="s">ปัญญา​จาก​เบื้อง‍บน</h3>
  <p class="p"><span class="v59_3_13"><sup id="Jas.3.13" class="v59_3_13">13</sup>มี​ใคร​บ้าง​ใน​ท่าน‍ทั้ง‍หลาย​ที่​มี​ปัญญา​และ​มี​ความ​เข้า‍ใจ? ให้​เขา​แสดง​ออก​มา​ด้วย​ความ​ประ‌พฤติ​ที่​ดี‍งาม คือ​ด้วย​การ​กระ‌ทำ​ที่​สุภาพ‍อ่อน‍โยน​พร้อม‍ด้วย​ปัญญา​ของ​เขา </span><span class="v59_3_14"><sup id="Jas.3.14" class="v59_3_14">14</sup>แต่​ถ้า​หาก​ใน​ใจ​ของ​พวก‍ท่าน​มี​ความ​ขม‍ขื่น​เพราะ​ริษยา​และ​มี​ความ​มัก‍ใหญ่‍ใฝ่‍สูง ก็​อย่า​โอ้‍อวด​และ​อย่า​ต่อ‍ต้าน​ความ​จริง​ด้วย​การ​โกหก </span><span class="v59_3_15"><sup id="Jas.3.15" class="v59_3_15">15</sup>ปัญญา​อย่าง‍นี้​ไม่​ใช่​ปัญญา​ที่​มา​จาก​เบื้อง‍บน แต่​เป็น​ปัญญา​ฝ่าย​โลก ฝ่าย​เนื้อ‍หนัง​และ​ฝ่าย​ผี​ปีศาจ </span><span class="v59_3_16"><sup id="Jas.3.16" class="v59_3_16">16</sup>เพราะ‍ว่า​ที่‍ไหน​มี​ความ​ริษยา​และ​ความ​มัก‍ใหญ่‍ใฝ่‍สูง ที่‍นั่น​ก็​มี​ความ​วุ่น‍วาย​และ​การ​ทำ‍ชั่ว​ทุก‍อย่าง </span><span class="v59_3_17"><sup id="Jas.3.17" class="v59_3_17">17</sup>แต่​ปัญญา​จาก​เบื้อง‍บน​นั้น​บริ‌สุทธิ์​เป็น​ประ‌การ​แรก แล้ว​จึง​เป็น​ความ​สงบ‍สุข การ​ผ่อน‍หนัก‍ผ่อน‍เบา การ​ยอม‍รับ‍ฟัง การ​เต็ม‍เปี่ยม​ด้วย​ความ​เมตตา​และ​ผล​ดี​ต่างๆ ไม่‍มี​การ​ลำ‌เอียง ไม่‍มี​การ​หน้า‍ซื่อ‍ใจ‍คด </span><span class="v59_3_18"><sup id="Jas.3.18" class="v59_3_18">18</sup>และ​พวก​ที่​สร้าง​สันติ ซึ่ง​หว่าน​ด้วย​สันติ ก็​จะ​ได้​รับ​ผล​คือ​ความ​ชอบ‍ธรรม</span></p>
</div>
<h2 id="Jas.4">ยากอบ 4</h2>
<div class="chapter">
  <h3 class="s">การ​เป็น​มิตร​กับ​โลก</h3>
  <p class="p"><span class="v59_4_1"><sup id="Jas.4.1" class="v59_4_1">1</sup>อะไร​เป็น​สาเหตุ​ของ​สง‌คราม และ​การ​ทะเลาะ‍วิวาท​กัน​ใน​ท่าน​ทั้ง‍หลาย? มัน​มา​จาก​ความ​ปรารถ‌นา​ชั่ว​ของ​ท่าน​ที่​ต่อ‍สู้​อยู่​ภาย‍ใน​ตัว​พวก‍ท่าน ​ไม่​ใช่​หรือ? </span><span class="v59_4_2"><sup id="Jas.4.2" class="v59_4_2">2</sup>ท่าน‍ทั้ง‍หลาย​อยาก​ได้​แต่​ไม่‍ได้ ท่าน​ก็​ฆ่า​กัน พวก‍ท่าน​โลภ​แต่​ไม่‍ได้ ท่าน​ก็​ทะเลาะ​และ​ทำ​สง‌คราม​กัน ท่าน​ไม่‍มี​เพราะ​ไม่‍ได้​ขอ </span><span class="v59_4_3"><sup id="Jas.4.3" class="v59_4_3">3</sup>พวก‍ท่าน​ขอ​และ​ไม่‍ได้​รับ​เพราะ​ขอ​ผิด หวัง​จะ​เอา​ไป​สนอง​ความ​ปรารถ‌นา​ชั่ว​ของ​ตน‍เอง </span><span class="v59_4_4"><sup id="Jas.4.4" class="v59_4_4">4</sup>คน​ไม่​ซื่อ‍สัตย์​ต่อ​พระ‍เจ้า  ท่าน​ทั้ง‍หลาย​รู้​ว่า​การ​เป็น​มิตร​กับ​โลก​นั้น​คือ​การ​เป็น​ศัตรู​กับ​พระ‍เจ้า​ไม่​ใช่​หรือ? เพราะ‍ฉะนั้น ใคร​ก็​ตาม​ที่​ต้อง‍การ​เป็น​มิตร​กับ​โลก ก็​ตั้ง‍ตัว​เป็น​ศัตรู​กับ​พระ‍เจ้า </span><span class="v59_4_5"><sup id="Jas.4.5" class="v59_4_5">5</sup>ท่าน​คิด​ว่า​เป็น​สิ่ง‍ไร้‍สาระ​หรือ​ที่​พระ‍คัมภีร์​กล่าว​ว่า “พระ‍วิญ‌ญาณ​ที่​พระ‍เจ้า​ให้​สถิต​กับ​เรา​นั้น​ทรง​หวง‍แหน ​อย่าง‍ยิ่ง?” </span><span class="v59_4_6"><sup id="Jas.4.6" class="v59_4_6">6</sup>แต่​พระ‍องค์​ก็​ประ‌ทาน​พระ‍คุณ​มาก​ยิ่ง‍ขึ้น เพราะ‍ฉะนั้น​พระ‍คัมภีร์​จึง​กล่าว​ว่า</span></p>
  <p class="q1"><span class="v59_4_6"><span class="qt">“พระ‍เจ้า​ทรง​ต่อ‍สู้​คน​ที่​หยิ่ง‍จอง‌หอง</span></span></p>
  <p class="q2"><span class="v59_4_6"><span class="qt">แต่​ประ‌ทาน​พระ‍คุณ​แก่​คน​ที่​ถ่อม‍ใจ” </span> </span></p>
  <p class="m"><span class="v59_4_7"><sup id="Jas.4.7" class="v59_4_7">7</sup>เพราะ‍ฉะนั้น พวก‍ท่าน​จง​นอบ‍น้อม​ต่อ​พระ‍เจ้า จง​ต่อ‍สู้​กับ​มาร แล้ว​มัน​จะ​หนี​ท่าน​ไป </span><span class="v59_4_8"><sup id="Jas.4.8" class="v59_4_8">8</sup>พวก‍ท่าน​จง​เข้า​ใกล้​พระ‍เจ้า แล้ว​พระ‍องค์​จะ​เสด็จ​เข้า‍มา​ใกล้​ท่าน พวก​คน‍บาป​เอ๋ย จง​ชำระ​มือ​ให้​สะอาด คน​สอง​ใจ จง​ชำระ​ใจ​ให้​บริ‌สุทธิ์ </span><span class="v59_4_9"><sup id="Jas.4.9" class="v59_4_9">9</sup>จง​เป็น​ทุกข์ โศก‍เศร้า และ​ร้อง‍ไห้ ให้​เสียง​หัว‌เราะ​ของ​พวก‍ท่าน​กลาย​เป็น​ความ​โศก‍เศร้า และ​ความ​ชื่น‍ชม​ยินดี​กลาย​เป็น​ความ​เศร้า‍สลด </span><span class="v59_4_10"><sup id="Jas.4.10" class="v59_4_10">10</sup>พวก‍ท่าน​จง​ถ่อม‍ใจ​ลง​ต่อ​องค์‍พระ‍ผู้‍เป็น‍เจ้า แล้ว​พระ‍องค์​จะ​ทรง​ยก​ชู​ท่าน</span></p>
  <h3 class="s">การ​ตัด‍สิน​พี่‍น้อง​ของ​ตน</h3>
  <p class="p"><span class="v59_4_11"><sup id="Jas.4.11" class="v59_4_11">11</sup>พี่‍น้อง​เอ๋ย อย่า​กล่าว‍ร้าย​กัน​และ​กัน คน​ที่​กล่าว‍ร้าย​พี่‍น้อง​หรือ​ตัด‍สิน​พี่‍น้อง​ของ​ตน ก็​กล่าว‍ร้าย​ธรรม‍บัญญัติ​และ​ตัด‍สิน​ธรรม‍บัญญัติ ถ้า​ท่าน​ตัด‍สิน​ธรรม‍บัญญัติ ท่าน​ก็​ไม่​ใช่​ผู้​ประ‌พฤติ​ตาม​ธรรม‍บัญญัติ แต่​เป็น​ผู้​ตัด‍สิน </span><span class="v59_4_12"><sup id="Jas.4.12" class="v59_4_12">12</sup>ผู้​ที่​ตั้ง​ธรรม‍บัญญัติ​และ​ผู้​ที่​ตัด‍สิน​มี​แต่​เพียง​องค์​เดียว ผู้​ทรง​สามารถ​ช่วย​ให้​รอด​หรือ​ทำ‍ลาย​ก็​ได้ แต่​ท่าน​เป็น​ใคร ถึง​ได้​ตัด‍สิน​เพื่อน‍บ้าน​ของ​ท่าน?</span></p>
  <h3 class="s">ตัก‍เตือน​เรื่อง​การ​อวด‍อ้าง</h3>
  <p class="p"><span class="v59_4_13"><sup id="Jas.4.13" class="v59_4_13">13</sup>ฟัง​ให้​ดี​นะ ท่าน​ทั้ง‍หลาย​ที่​พูด​ว่า “วัน‍นี้​หรือ​พรุ่ง‍นี้​เรา​จะ​เข้า​ไป​ใน​เมือง​นี้​เมือง​นั้น จะ​อยู่​ที่‍นั่น​สัก​ปี​หนึ่ง และ​จะ​ค้า‍ขาย​แล้ว​ได้​กำ‌ไร” </span><span class="v59_4_14"><sup id="Jas.4.14" class="v59_4_14">14</sup>แต่​ท่าน​ไม่​รู้​เรื่อง​ของ​วัน‍พรุ่ง‍นี้   ชีวิต​ของ​พวก‍ท่าน​เป็น​เหมือน​อะไร? ก็​เป็น​เหมือน​หมอก​ที่​ปรา‌กฏ​อยู่​เพียง​ชั่ว‍ครู่​แล้ว​ก็​จาง‍หาย​ไป </span><span class="v59_4_15"><sup id="Jas.4.15" class="v59_4_15">15</sup>แต่​พวก‍ท่าน​ควร​จะ​พูด​ว่า “ถ้า​องค์‍พระ‍ผู้‍เป็น‍เจ้า​ทรง​โปรด เรา​จะ​ยัง​มี​ชีวิต​อยู่ และ​จะ​ทำ​สิ่ง‍นี้​หรือ​สิ่ง‍นั้น” </span><span class="v59_4_16"><sup id="Jas.4.16" class="v59_4_16">16</sup>แต่​เวลา‍นี้​ท่าน​กลับ​อวด‍อ้าง​ด้วย​ความ​ทะ‌นง​ของ​ตน‍เอง การ​อวด‍อ้าง​ทุก‍อย่าง​นั้น​ล้วน​เป็น​ความ​ชั่ว </span><span class="v59_4_17"><sup id="Jas.4.17" class="v59_4_17">17</sup>เพราะ‍ฉะนั้น คน​ที่​รู้​ว่า​อะไร​เป็น​ความ​ดี​ที่​ต้อง​ทำ แต่​ไม่‍ได้​ทำ คน​นั้น​จึง​มี​บาป</span></p>
</div>
<h2 id="Jas.5">ยากอบ 5</h2>
<div class="chapter">
  <h3 class="s">ตัก‍เตือน​คน​มั่ง‍มี</h3>
  <p class="p"><span class="v59_5_1"><sup id="Jas.5.1" class="v59_5_1">1</sup>ฟัง​ให้​ดี​นะ พวก​คน​มั่ง‍มี จง​ร้อง‍ไห้​และ​โอด‍ครวญ​เพราะ​ความ​ทุกข์​ที่​กำลัง​จะ​เกิด​กับ​ท่าน​ทั้ง‍หลาย </span><span class="v59_5_2"><sup id="Jas.5.2" class="v59_5_2">2</sup>ทรัพย์‍สมบัติ​ของ​ท่าน​ก็​ผุ‍พัง เสื้อ‍ผ้า​ของ​พวก‍ท่าน​ก็​ถูก​แมลง​กัด‍กิน </span><span class="v59_5_3"><sup id="Jas.5.3" class="v59_5_3">3</sup>ทอง​และ​เงิน​ของ​พวก‍ท่าน​ก็​ขึ้น​สนิม และ​สนิม​นั้น​ก็​จะ​เป็น​พยาน​ปรัก‌ปรำ​ท่าน​และ​จะ​เผา‍ผลาญ ​เลือด‍เนื้อ​ของ​พวก‍ท่าน​เหมือน​กับ​ไฟ ท่าน​สะสม​สมบัติ​ไว้​สำหรับ​วาระ‍สุด‍ท้าย  </span><span class="v59_5_4"><sup id="Jas.5.4" class="v59_5_4">4</sup>นี่‍แน่ะ ค่า‍จ้าง​ของ​คน​เหล่า‍นั้น​ที่​เกี่ยว‍ข้าว​ใน​นา​ของ​พวก‍ท่าน​ที่​ท่าน​ฉ้อ‍โกง​ไว้​นั้น​ก็​ฟ้อง‍ร้อง​ขึ้น และ​เสียง​ร้อง‍ทุกข์​ของ​คน‍งาน​เหล่า‍นั้น​ที่​เกี่ยว‍ข้าว​ก็​ดัง​ไป​ถึง​พระ‍กรรณ ​ของ​องค์‍พระ‍ผู้‍เป็น‍เจ้า​จอม‍ทัพ​แล้ว  </span><span class="v59_5_5"><sup id="Jas.5.5" class="v59_5_5">5</sup>ท่าน​ทั้ง‍หลาย​มี​ชีวิต​อยู่​ใน​โลก​อย่าง​ฟุ่ม‌เฟือย​และ​ปล่อย‍ตัว ทั้ง​ยัง​บำ‌รุง‍บำ‌เรอ​จิต‍ใจ​ของ​ท่าน​ไว้​เพื่อ​รอ​วัน​ถูก​ฆ่า </span><span class="v59_5_6"><sup id="Jas.5.6" class="v59_5_6">6</sup>พวก‍ท่าน​ตัด‍สิน​ลง‍โทษ​และ​ฆ่า​คน​ชอบ‍ธรรม และ​เขา​ก็​ไม่‍ได้​ต่อ‍ต้าน​ท่าน</span></p>
  <h3 class="s">ความ​อดทน​และ​การ​อธิษ‌ฐาน</h3>
  <p class="p"><span class="v59_5_7"><sup id="Jas.5.7" class="v59_5_7">7</sup>เพราะ‍ฉะนั้น พี่‍น้อง​เอ๋ย จง​อดทน​จน‍กว่า​องค์‍พระ‍ผู้‍เป็น‍เจ้า​จะ​เสด็จ​มา ดู‍ซิ ชาว‍นา​ยัง​รอ‍คอย​พืช‍ผล​อัน​ล้ำ‍ค่า​ที่​จะ​ได้​จาก​แผ่น‍ดิน อดทน​รอ‍คอย​จน‍กว่า​ฝน‍ต้น‍ฤดู​และ​ฝน‍ชุก‍ปลาย‍ฤดู​จะ​มา </span><span class="v59_5_8"><sup id="Jas.5.8" class="v59_5_8">8</sup>ท่าน​ทั้ง‍หลาย​ก็​ต้อง​อดทน​อย่าง‍นั้น จง​ทำ​ใจ​ให้​ดี​ไว้ เพราะ​การ​เสด็จ​มา​ของ​องค์‍พระ‍ผู้‍เป็น‍เจ้า​ใกล้​เข้า‍มา​แล้ว </span><span class="v59_5_9"><sup id="Jas.5.9" class="v59_5_9">9</sup>พี่‍น้อง​ทั้ง‍หลาย อย่า​บ่น​ว่า​กัน​และ​กัน เพื่อ​จะ​ได้​ไม่​ต้อง​ถูก​พิพาก‌ษา นี่‍แน่ะ องค์‍พระ‍ผู้‍พิพาก‌ษา​ทรง​ยืน​อยู่​ที่​หน้า​ประตู​แล้ว </span><span class="v59_5_10"><sup id="Jas.5.10" class="v59_5_10">10</sup>พี่‍น้อง​ทั้ง‍หลาย จง​เอา​อย่าง​การ​ทน‍ทุกข์​และ​การ​อดทน​ของ​บรร‌ดา​ผู้‍เผย‍พระ‍วจนะ​ซึ่ง​กล่าว​ใน​พระ‍นาม​ของ​องค์‍พระ‍ผู้‍เป็น‍เจ้า </span><span class="v59_5_11"><sup id="Jas.5.11" class="v59_5_11">11</sup>นี่‍แน่ะ เรา​ถือ‍ว่า​คน​เหล่า‍นั้น​ที่​สู้‍ทน​ก็​เป็น​สุข ท่าน​ได้‍ยิน​เรื่อง​ความ​ทรหด​อดทน​ของ​โยบ  และ​ได้​เห็น​สิ่ง​ที่​องค์‍พระ‍ผู้‍เป็น‍เจ้า​ทรง​ทำ​ให้​เขา​ใน​บั้น‍ปลาย  คือ​ว่า​องค์‍พระ‍ผู้‍เป็น‍เจ้า​ทรง​มี​ความ​สงสาร​และ​ความ​เมตตา‍กรุณา​เพียง‍ไร </span></p>
  <p class="p"><span class="v59_5_12"><sup id="Jas.5.12" class="v59_5_12">12</sup>พี่‍น้อง​ของ​ข้าพ‌เจ้า ที่​สำคัญ​กว่า​สิ่ง​อื่น‍ใด​ก็​คือ อย่า​สาบาน ไม่​ว่า​จะ​ทำ​โดย​อ้าง​สวรรค์​หรือ​โลก​หรือ​อ้าง​คำ​สาบาน​อื่น‍ใด​ก็​ตาม ถ้า​ใช่​ก็​จง​บอก​ว่า​ใช่ ถ้า​ไม่‍ใช่​ก็​จง​บอก​ว่า​ไม่‍ใช่ เพื่อ​ท่าน​ทั้ง‍หลาย​จะ​ไม่​ถูก​พิพาก‌ษา </span></p>
  <p class="p"><span class="v59_5_13"><sup id="Jas.5.13" class="v59_5_13">13</sup>มี​ใคร​ใน​พวก‍ท่าน​ทน‍ทุกข์​หรือ? จง​ให้​คน​นั้น​อธิษ‌ฐาน มี​ใคร​ร่า‍เริง​ยินดี​หรือ? จง​ให้​คน​นั้น​ร้อง‍เพลง​สรร‌เสริญ </span><span class="v59_5_14"><sup id="Jas.5.14" class="v59_5_14">14</sup>มี​ใคร​ใน​พวก‍ท่าน​เจ็บ‍ป่วย​หรือ? จง​ให้​คน​นั้น​เชิญ​บรร‌ดา​ผู้‍ปก‍ครอง​ของ​คริสต‌จักร​มา และ​ให้​ท่าน​เหล่า‍นั้น​อธิษ‌ฐาน​เผื่อ​เขา​และ​ชโลม​เขา​ด้วย​น้ำ‍มัน​ใน​พระ‍นาม​ของ​องค์‍พระ‍ผู้‍เป็น‍เจ้า  </span><span class="v59_5_15"><sup id="Jas.5.15" class="v59_5_15">15</sup>การ​อธิษ‌ฐาน​ด้วย​ความ​เชื่อ​จะ​รักษา​ผู้‍ป่วย​ให้​หาย‍โรค และ​องค์‍พระ‍ผู้‍เป็น‍เจ้า​จะ​ทรง​ให้​เขา​ลุก‍ขึ้น​ได้ และ​ถ้า​เขา​เคย​ทำ​บาป พระ‍องค์​ก็​จะ​ทรง​ให้​อภัย </span><span class="v59_5_16"><sup id="Jas.5.16" class="v59_5_16">16</sup>เพราะ‍ฉะนั้น​ท่าน​จง​สาร‌ภาพ​บาป​ต่อ​กัน​และ​กัน และ​จง​อธิษ‌ฐาน​เผื่อ​กัน​และ​กัน เพื่อ​ท่าน‍ทั้ง‍หลาย​จะ​ได้​รับ​การ​รักษา​โรค คำ​วิง‍วอน​ของ​ผู้​ชอบ‍ธรรม​นั้น​มี​พลัง​มาก​และ​เกิด‍ผล </span><span class="v59_5_17"><sup id="Jas.5.17" class="v59_5_17">17</sup>เอ‌ลี‌ยาห์​ก็​เป็น​มนุษย์​ที่​มี​สภาพ​เหมือน​อย่าง​เรา ท่าน​อธิษ‌ฐาน​อย่าง​จริง‍จัง​ขอ​ไม่‍ให้​ฝน‍ตก และ​ฝน​ก็​ไม่​ตก​ต้อง​แผ่น‍ดิน​ถึง​สาม​ปี​กับ​หก​เดือน  </span><span class="v59_5_18"><sup id="Jas.5.18" class="v59_5_18">18</sup>และ​เมื่อ​ท่าน​อธิษ‌ฐาน​ขอ​อีก‍ครั้ง‍หนึ่ง สวรรค์​ก็​ให้​ฝน  และ​แผ่น‍ดิน​ก็​ผลิต​พืช‍ผล​ของ​มัน</span></p>
  <p class="p"><span class="v59_5_19"><sup id="Jas.5.19" class="v59_5_19">19</sup>พี่‍น้อง​ของ​ข้าพ‌เจ้า ถ้า​ใคร​ใน​พวก‍ท่าน​ถูก​หลอก​ให้​หลง‍ผิด​ไป​จาก​ความ​จริง​และ​มี​คน​นำ​เขา​กลับ‍มา </span><span class="v59_5_20"><sup id="Jas.5.20" class="v59_5_20">20</sup>ให้​คน​นั้น​รู้​เถิด​ว่า​ผู้​ที่​นำ​คน‍บาป​กลับ​จาก​ทาง​ผิด​ของ​เขา จะ​ช่วย​วิญ‌ญาณ‍จิต​ของ​คน‍บาป​นั้น​ให้​รอด​จาก​ความ​ตาย และ​จะ​ทำ​ให้​บาป​มาก‍มาย​ได้​รับ​การ​อภัย  </span></p>
</div>