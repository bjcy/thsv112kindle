<div id="Eph">
  <h1>เอเฟซัส</h1>
</div>
<div id="Eph_nav">
  <p><a href="#">เอเฟซัส 1</a>&nbsp;<a href="#">เอเฟซัส 2</a>&nbsp;<a href="#">เอเฟซัส 3</a>&nbsp;<a href="#">เอเฟซัส 4</a>&nbsp;<a href="#">เอเฟซัส 5</a>&nbsp;<a href="#">เอเฟซัส 6</a>&nbsp;</p>
</div>
<h2 id="Eph.1">เอเฟซัส 1</h2>
<div class="chapter">
  <h3 class="s">การ​ทัก‍ทาย</h3>
  <p class="p"><span class="v49_1_1"><sup id="Eph.1.1" class="v49_1_1">1</sup>เปา‌โล​ผู้​เป็น​อัคร‌ทูต​ของ​พระ‍เยซู‍คริสต์​ตาม​พระ‍ทัย​ของ​พระ‍เจ้า</span></p>
  <p class="p"><span class="v49_1_1">เรียน​บรร‌ดา​ธรร‌มิก‌ชน​ที่​ซื่อ‍สัตย์​ใน​พระ‍เยซู‍คริสต์ [ซึ่ง​อยู่​ที่​เมือง​เอ‌เฟ‌ซัส]  </span></p>
  <p class="p"><span class="v49_1_2"><sup id="Eph.1.2" class="v49_1_2">2</sup>ขอ​ให้​พระ‍คุณ​และ​สันติ‍สุข​จาก​พระ‍เจ้า​พระ‍บิดา​ของ​เรา และ​จาก​พระ‍เยซู‍คริสต์​องค์‍พระ‍ผู้‍เป็น‍เจ้า ดำรง​อยู่​กับ​ท่าน‍ทั้ง‍หลาย​เถิด</span></p>
  <h3 class="s">พร​ฝ่าย​จิต‍วิญ‌ญาณ​ใน​พระ‍คริสต์</h3>
  <p class="p"><span class="v49_1_3"><sup id="Eph.1.3" class="v49_1_3">3</sup>สาธุการ​แด่​พระ‍เจ้า​พระ‍บิดา​ของ​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา ผู้​ประ‌ทาน​พร​ฝ่าย​จิต‍วิญ‌ญาณ​ทุก‍อย่าง​แก่​เรา​ใน​สวรรค‌สถาน​โดย​พระ‍คริสต์ </span><span class="v49_1_4"><sup id="Eph.1.4" class="v49_1_4">4</sup>ดัง​เช่น ใน​พระ‍คริสต์ พระ‍เจ้า​ทรง​เลือก​เรา​ตั้ง‍แต่​ก่อน​ทรง​สร้าง​โลก เพื่อ​ให้​เรา​บริ‌สุทธิ์​และ​ปราศ‌จาก​ตำ‌หนิ​ใน​สาย‍พระ‍เนตร​ของ​พระ‍องค์ </span><span class="v49_1_5"><sup id="Eph.1.5" class="v49_1_5">5</sup>พระ‍องค์​ทรง​กำ‌หนด​เรา​ไว้​ล่วง‍หน้า​ด้วย​ความ​รัก  ให้​เป็น​บุตร​ของ​พระ‍องค์​โดย​ทาง​พระ‍เยซู‍คริสต์ ตาม​ความ​ชอบ‍พระ‍ทัย​และ​พระ‍ประ‌สงค์​ของ​พระ‍องค์ </span><span class="v49_1_6"><sup id="Eph.1.6" class="v49_1_6">6</sup>เพื่อ​เป็น​ที่​ยก‍ย่อง​พระ‍คุณ​อัน​รุ่ง‍โรจน์​ของ​พระ‍องค์​ที่​ทรง​ให้​แก่​เรา​เปล่าๆ ใน​พระ‍เยซู ​ที่​พระ‍องค์​ทรง​รัก </span><span class="v49_1_7"><sup id="Eph.1.7" class="v49_1_7">7</sup>ใน​พระ‍เยซู​นั้น เรา​ได้​รับ​การ​ไถ่​โดย​พระ‍โลหิต​ของ​พระ‍องค์ คือ​ได้​รับ​การ​ยก‍โทษ​จาก​การ​ละ‌เมิด โดย​พระ‍คุณ​อัน​อุดม​ของ​พระ‍เจ้า </span><span class="v49_1_8"><sup id="Eph.1.8" class="v49_1_8">8</sup>ซึ่ง​ประ‌ทาน​แก่​เรา​อย่าง​เหลือ‍ล้น​ด้วย​ปัญญา ​และ​ความ​เข้า‍ใจ​ทุก‍อย่าง </span><span class="v49_1_9"><sup id="Eph.1.9" class="v49_1_9">9</sup>พระ‍เจ้า​โปรด​ให้​เรา​รู้​ความ​ล้ำ‍ลึก​แห่ง​พระ‍ประ‌สงค์​ของ​พระ‍องค์​ตาม​ความ​ชอบ‍พระ‍ทัย​ของ​พระ‍องค์​ที่​ทรง​ดำ‌ริ​ไว้​แล้ว​ใน​พระ‍คริสต์ </span><span class="v49_1_10"><sup id="Eph.1.10" class="v49_1_10">10</sup>ทรง​ประ‌สงค์​ที่​จะ​ทำ​ให้​แผน‍งาน​สำเร็จ​เมื่อ​เวลา​ครบ‍บริ‌บูรณ์​แล้ว คือ​ที่​จะ​ทรง​รวบ‍รวม​ทุก‍สิ่ง​ทั้ง​ที่​อยู่​ใน​สวรรค์​และ​ใน​แผ่น‍ดิน​โลก​ให้​อยู่​ใน​พระ‍คริสต์</span></p>
  <p class="p"><span class="v49_1_11"><sup id="Eph.1.11" class="v49_1_11">11</sup>และ​ใน​พระ‍คริสต์ ​นั้น เรา​ก็​ได้​รับ​การ​ทรง​เลือก​ด้วย  คือ​ถูก​กำ‌หนด​ไว้​ล่วง‍หน้า​ตาม​พระ​เจตนา‌รมณ์​ของ​พระ‍เจ้า​ผู้​ทรง​ทำ​กิจ​ทุก‍อย่าง​ตาม​พระ‍ดำ‌ริ​แห่ง​พระ‍ทัย​ของ​พระ‍องค์ </span><span class="v49_1_12"><sup id="Eph.1.12" class="v49_1_12">12</sup>เพื่อ​เรา​ผู้​มี​ความ​หวัง​ใน​พระ‍คริสต์​ก่อน​ผู้​อื่น​จะ​อยู่​เพื่อ​ยก‍ย่อง​พระ‍เกียรติ​ของ​พระ‍องค์ </span><span class="v49_1_13"><sup id="Eph.1.13" class="v49_1_13">13</sup>ใน​พระ‍คริสต์ ท่าน‍ทั้ง‍หลาย​ก็​เป็น​เช่น‍นั้น​ด้วย คือ​เมื่อ​พวก‍ท่าน​ได้‍ยิน​สัจ‌วาทะ​คือ​ข่าว‍ประ‌เสริฐ​เรื่อง​ความ​รอด​ของ​ท่าน และ​วาง‍ใจ​ใน​พระ‍องค์​แล้ว พวก‍ท่าน​ก็​ได้​รับ​การ​ประ‌ทับ‍ตรา​ด้วย​พระ‍วิญ‌ญาณ‍บริ‌สุทธิ์​ตาม​ที่​ทรง​สัญญา​ไว้ </span><span class="v49_1_14"><sup id="Eph.1.14" class="v49_1_14">14</sup>พระ‍วิญ‌ญาณ​นั้น​เป็น​มัด‍จำ​ใน​การ​รับ​มรดก​ของ​เรา จน‍กว่า​คน​ของ​พระ‍เจ้า​จะ​ได้​รับ​การ​ไถ่ เพื่อ​เป็น​การ​ยก‍ย่อง​พระ‍เกียรติ​ของ​พระ‍องค์</span></p>
  <h3 class="s">คำ​อธิษ‌ฐาน​ของ​เปา‌โล</h3>
  <p class="p"><span class="v49_1_15"><sup id="Eph.1.15" class="v49_1_15">15</sup>เพราะ‍เหตุ‍นี้ เมื่อ​ข้าพ‌เจ้า​ได้‍ยิน​เกี่ยว‍กับ​ความ​เชื่อ​ของ​พวก‍ท่าน​ใน​พระ‍เยซู​องค์‍พระ‍ผู้‍เป็น‍เจ้า และ​ความ​รัก​ของ​ท่าน​ต่อ​ธรร‌มิก‌ชน​ทั้ง‍หมด </span><span class="v49_1_16"><sup id="Eph.1.16" class="v49_1_16">16</sup>ข้าพ‌เจ้า​จึง​ขอบ‍พระ‍คุณ​เพราะ​ท่าน‍ทั้ง‍หลาย​ไม่​หยุด​เลย​เมื่อ​ระลึก‍ถึง​ท่าน​ใน​คำ​อธิษ‌ฐาน​ของ​ข้าพ‌เจ้า </span><span class="v49_1_17"><sup id="Eph.1.17" class="v49_1_17">17</sup>ข้าพ‌เจ้า​อธิษ‌ฐาน​ว่า​ขอ​พระ‍เจ้า​ของ​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา​คือ​พระ‍บิดา​ผู้​ทรง​พระ‍สิริ​ทรง​ให้​ท่าน‍ทั้ง‍หลาย​มี​จิต‍ใจ ​ที่​ประ‌กอบ​ด้วย​ปัญญา​และ​การ​สำแดง เพื่อ​ท่าน​จะ​รู้‍จัก​พระ‍องค์ </span><span class="v49_1_18"><sup id="Eph.1.18" class="v49_1_18">18</sup>ขอ​ให้​ตา‍ใจ​ของ​พวก‍ท่าน​สว่าง​ขึ้น เพื่อ​จะ​ได้​รู้​ว่า​พระ‍องค์​ประ‌ทาน​ความ​หวัง​อะไร​แก่​ท่าน​ใน​การ​ทรง​เรียก​พวก‍ท่าน​นั้น และ​รู้​ว่า​มรดก​ที่​มี​ศักดิ์‍ศรี​ของ​พระ‍องค์​สำหรับ​พวก​ธรร‌มิก‌ชน​นั้น​บริ‌บูรณ์​เพียง‍ไร </span><span class="v49_1_19"><sup id="Eph.1.19" class="v49_1_19">19</sup>และ​รู้​ว่า​ฤทธา‌นุ‌ภาพ​ของ​พระ‍องค์​ยิ่ง‍ใหญ่​มาก‍มาย​เพียง‍ไร​สำหรับ​เรา​ที่​เชื่อ​นั้น เป็น​ฤทธิ์‍เดช​เดียว​กับ​การ​ทำ​กิจ​อัน​ทรง​อานุ‌ภาพ​และ​ทรง​พลัง​ของ​พระ‍องค์ </span><span class="v49_1_20"><sup id="Eph.1.20" class="v49_1_20">20</sup>ซึ่ง​ทรง​ทำ​ใน​พระ‍คริสต์​เมื่อ​ทรง​ทำ​ให้​พระ‍คริสต์​เป็น​ขึ้น​จาก​ตาย และ​ทรง​ให้​ประ‌ทับ​ที่​เบื้อง‍ขวา​พระ‍หัตถ์​ของ​พระ‍องค์  ใน​สวรรค‌สถาน </span><span class="v49_1_21"><sup id="Eph.1.21" class="v49_1_21">21</sup>สูง‍ส่ง​เหนือ​กว่า​ทุก​ภูต‍ผี​ที่​ครอบ‍ครอง ทุก​ภูต‍ผี​ที่​มี​อำนาจ ทุก​ภูต‍ผี​ที่​มี​ฤทธิ์‍เดช​และ​ทุก​ภูต‍ผี​ที่​ปก‍ครอง และ​เหนือ​กว่า​นาม​ทั้ง‍หมด​ที่​ถูก​กล่าว‍ถึง ไม่​เพียง​ใน​ยุค‍นี้​เท่า​นั้น​แต่​ใน​ยุค​ที่​จะ​มา​ถึง​ด้วย </span><span class="v49_1_22"><sup id="Eph.1.22" class="v49_1_22">22</sup>พระ‍เจ้า​ทรง​ปราบ​ทุก‍สิ่ง​ลง​ไว้​ใต้​พระ‍บาท​ของ​พระ‍คริสต์  และ​ประ‌ทาน​พระ‍คริสต์​แก่​คริสต‌จักร ​ให้​เป็น​เจ้า‍นาย ​เหนือ​ทุกๆ สิ่ง </span><span class="v49_1_23"><sup id="Eph.1.23" class="v49_1_23">23</sup>คริสต‌จักร​เป็น​พระ‍กาย​ของ​พระ‍คริสต์  ซึ่ง​เป็น​ความ​บริ‌บูรณ์​ของ​พระ‍องค์   ผู้​ทรง​เติม​ทุก‍อย่าง​ใน​ทุก​แห่ง​ให้​เต็ม​บริ‌บูรณ์</span></p>
</div>
<h2 id="Eph.2">เอเฟซัส 2</h2>
<div class="chapter">
  <h3 class="s">จาก​ความ​ตาย​สู่​ชีวิต</h3>
  <p class="p"><span class="v49_2_1"><sup id="Eph.2.1" class="v49_2_1">1</sup>ท่าน‍ทั้ง‍หลาย​ตาย​โดย​การ​ละ‌เมิด​และ​การ​บาป​ของ​ท่าน </span><span class="v49_2_2"><sup id="Eph.2.2" class="v49_2_2">2</sup>เมื่อ​ก่อน​พวก‍ท่าน​เคย​ดำ‌เนิน​ชีวิต​ใน​การ​บาป​นั้น​ตาม​วิถี​ของ​โลก​นี้ ตาม​ผู้‍ครอบ‍ครอง​ที่​มี​อำนาจ​ใน​ฟ้า​อากาศ คือ​วิญ‌ญาณ​ที่​ทำ​กิจ​อยู่​ใน​พวก​คน​ที่​ไม่​เชื่อ‍ฟัง​ใน​เวลา‍นี้ </span><span class="v49_2_3"><sup id="Eph.2.3" class="v49_2_3">3</sup>เมื่อ​ก่อน​เรา​ทุก​คน​เคย​ประ‌พฤติ​เหมือน​พวก‍เขา​ตาม​ตัณ‌หา​ของ​เนื้อ‍หนัง คือ​ทำ​ตาม​ความ​ต้อง‍การ​ของ​เนื้อ‍หนัง​และ​ของ​ความ​คิด โดย​วิสัย​แล้ว​เรา​จึง​เป็น​คน​ที่​สม‍ควร​ได้​รับ​การ​ลง‍โทษ​เหมือน​อย่าง​คน​อื่นๆ </span><span class="v49_2_4"><sup id="Eph.2.4" class="v49_2_4">4</sup>แต่​พระ‍เจ้า​ทรง​เปี่ยม​ด้วย​พระ‍เมตตา พระ‍องค์​ทรง​รัก​เรา​โดย​ความ​รัก​อัน​ใหญ่‍หลวง​ของ​พระ‍องค์ </span><span class="v49_2_5"><sup id="Eph.2.5" class="v49_2_5">5</sup>ถึง‍แม้‍ว่า​เรา​เป็น​คน​ตาย​เนื่อง‍จาก​การ​ละ‌เมิด พระ‍องค์​ยัง​ทรง​ทำ​ให้​มี​ชีวิต​อยู่​ร่วม​กับ​พระ‍คริสต์  (พวก‍ท่าน​ได้​รับ​ความ​รอด​แล้ว​ด้วย​พระ‍คุณ) </span><span class="v49_2_6"><sup id="Eph.2.6" class="v49_2_6">6</sup>และ​พระ‍องค์​ทรง​ทำ​ให้​เรา​เป็น​ขึ้น​มา​ด้วย‍กัน​กับ​พระ‍คริสต์ และ​ทรง​ให้​เรา​นั่ง​ด้วย‍กัน​กับ​พระ‍องค์​ใน​สวรรค‌สถาน​ใน​พระ‍เยซู‍คริสต์ </span><span class="v49_2_7"><sup id="Eph.2.7" class="v49_2_7">7</sup>เพื่อ​ว่า​ใน​ยุค​ต่อๆ ไป พระ‍องค์​จะ​ทรง​สำแดง​พระ‍คุณ​อัน​อุดม​เหลือ‍ล้น​ของ​พระ‍องค์ ด้วย​พระ‍กรุณา​ที่​มี​ต่อ​เรา​ใน​พระ‍เยซู‍คริสต์ </span><span class="v49_2_8"><sup id="Eph.2.8" class="v49_2_8">8</sup>เพราะ‍ว่า​ท่าน​ทั้ง‍หลาย​ได้​รับ​ความ​รอด​แล้ว​ด้วย​พระ‍คุณ​โดย​ทาง​ความ​เชื่อ ความ​รอด​นี้​ไม่​ใช่​มา​จาก​ตัว​ท่าน แต่​เป็น​ของ‍ประ‌ทาน​จาก​พระ‍เจ้า </span><span class="v49_2_9"><sup id="Eph.2.9" class="v49_2_9">9</sup>ไม่​ใช่​มา​จาก​การ​กระ‌ทำ เพื่อ​ไม่‍ให้​ใคร​อวด​ได้ </span><span class="v49_2_10"><sup id="Eph.2.10" class="v49_2_10">10</sup>เพราะ​ว่า​เรา​เป็น​ฝี‍พระ‍หัตถ์​ของ​พระ‍องค์​ที่​ทรง​สร้าง​ขึ้น​ใน​พระ‍เยซู‍คริสต์​เพื่อ​ให้​ทำ​การ​ดี ซึ่ง​เป็น​สิ่ง​ที่​พระ‍เจ้า​ทรง​จัด‍เตรียม​ไว้​ก่อน​แล้ว​เพื่อ​ให้​เรา​ดำ‌เนิน​ตาม</span></p>
  <h3 class="s">การ​เป็น​หนึ่ง​เดียว‍กัน​ใน​พระ‍คริสต์</h3>
  <p class="p"><span class="v49_2_11"><sup id="Eph.2.11" class="v49_2_11">11</sup>ดัง‍นั้น​พวก‍ท่าน​จง​ระลึก​ว่า เมื่อ‍ก่อน​ท่าน​ทั้ง‍หลาย​เป็น​คน‍ต่าง‍ชาติ​โดย​กำ‌เนิด  และ​ฝ่าย​ที่​เข้า‍สุหนัต (ซึ่ง​ทำ​ต่อ​ร่าง‍กาย ​ด้วย​มือ​มนุษย์) เคย​เรียก​ท่าน​ว่า​พวก​ไม่‍ได้​เข้า‍สุหนัต </span><span class="v49_2_12"><sup id="Eph.2.12" class="v49_2_12">12</sup>จง​ระลึก​ว่า​ตอน‍นั้น​พวก‍ท่าน​เป็น​คน​ไม่‍มี​พระ‍คริสต์ ถูก​ตัด‍ขาด​จาก​การ​เป็น​พล‍เมือง​อิสรา‌เอล เป็น​คน‍นอก​ใน​เรื่อง​พันธ‌สัญญา​ทั้ง‍หลาย​ที่​ทรง​สัญญา​ไว้ อยู่​ใน​โลก​นี้​อย่าง​ไม่‍มี​ความ​หวัง​และ​ปราศ‌จาก​พระ‍เจ้า </span><span class="v49_2_13"><sup id="Eph.2.13" class="v49_2_13">13</sup>แต่​บัด‍นี้​ใน​พระ‍เยซู‍คริสต์ ท่าน‍ทั้ง‍หลาย​ซึ่ง​เมื่อ‍ก่อน​อยู่​ไกล ได้​เข้า‍มา​ใกล้​โดย​พระ‍โลหิต​ของ​พระ‍คริสต์ </span><span class="v49_2_14"><sup id="Eph.2.14" class="v49_2_14">14</sup>เพราะ​ว่า​พระ‍องค์​เอง​ทรง​เป็น​สันติ‍ภาพ​ของ​เรา โดย​ร่าง‍กาย ​ของ​พระ‍องค์ ทรง​ทำ​ให้​ทั้ง‍สอง​ฝ่าย​เป็น​หนึ่ง​เดียว‍กัน และ​ทรง​รื้อ​กำ‌แพง​ที่​แยก​ระหว่าง​สอง​ฝ่าย​คือ​การ​เป็น​ศัตรู​กัน </span><span class="v49_2_15"><sup id="Eph.2.15" class="v49_2_15">15</sup>ทรง​ทำ​ให้​ธรรม‍บัญญัติ​ซึ่ง​ประ‌กอบ​ด้วย​บัญญัติ​และ​คำ‍สั่ง​ต่างๆ นั้น​เป็น​โมฆะ  เพื่อ​สร้าง​ให้​เป็น​คน​ใหม่​คน​เดียว‍กัน​ใน​พระ‍องค์​จาก​คน​สอง​ฝ่าย​นั้น เช่น‍นั้น​แหละ พระ‍องค์​จึง​ทรง​ทำ​ให้​เกิด​สันติ‍ภาพ </span><span class="v49_2_16"><sup id="Eph.2.16" class="v49_2_16">16</sup>และ​ทำ​ให้​ทั้ง‍สอง​ฝ่าย​คืน‍ดี​กับ​พระ‍เจ้า​เป็น​กาย​เดียว​โดย​ทาง​กาง‌เขน  จึง​เป็น​เหตุ​ให้​การ​เป็น​ศัตรู​กัน​หมด‍สิ้น‍ไป </span><span class="v49_2_17"><sup id="Eph.2.17" class="v49_2_17">17</sup>พระ‍องค์​ทรง​มา​ประ‌กาศ​สันติ‍ภาพ​แก่​พวก‍ท่าน​ที่​อยู่​ไกล และ​แก่​บรร‌ดา​คน​ที่​อยู่​ใกล้   </span><span class="v49_2_18"><sup id="Eph.2.18" class="v49_2_18">18</sup>เพราะ​ว่า​โดย​ทาง​พระ‍คริสต์​เรา​ทั้ง‍สอง​ฝ่าย​มี​โอกาส​เข้า‍เฝ้า​พระ‍บิดา​โดย​พระ‍วิญ‌ญาณ​องค์​เดียว‍กัน </span><span class="v49_2_19"><sup id="Eph.2.19" class="v49_2_19">19</sup>เพราะ‍ฉะนั้น พวก‍ท่าน​จึง​ไม่​ใช่​คน‍นอก​และ​คน‍ต่าง‍ด้าว​อีก‍ต่อ‍ไป แต่​เป็น​พล‍เมือง​เดียว​กับ​บรร‌ดา​ธรร‌มิก‌ชน และ​เป็น​ครอบ‍ครัว​ของ​พระ‍เจ้า </span><span class="v49_2_20"><sup id="Eph.2.20" class="v49_2_20">20</sup>ท่าน​ทั้ง‍หลาย​ถูก​ก่อ‍ร่าง​สร้าง​ขึ้น​บน​ราก‍ฐาน​ของ​บรร‌ดา​อัคร‌ทูต​และ​บรร‌ดา​ผู้‍เผย‍พระ‍วจนะ มี​พระ‍เยซู‍คริสต์​เป็น​ศิลา​หัว‍มุม </span><span class="v49_2_21"><sup id="Eph.2.21" class="v49_2_21">21</sup>ใน​พระ‍องค์​นั้น​ทุก​ส่วน​ของ​โครง‍สร้าง​ถูก​เชื่อม​ต่อ​กัน​และ​เจริญ‍ขึ้น​เป็น​วิหาร​อัน​บริ‌สุทธิ์​ใน​องค์‍พระ‍ผู้‍เป็น‍เจ้า </span><span class="v49_2_22"><sup id="Eph.2.22" class="v49_2_22">22</sup>และ​ใน​พระ‍องค์​นั้น พวก‍ท่าน​ก็​กำลัง​ถูก​ก่อ‍ร่าง​สร้าง​ขึ้น​ด้วย‍กัน​ให้​เป็น​ที่​สถิต​ของ​พระ‍เจ้า​โดย​พระ‍วิญ‌ญาณ </span></p>
</div>
<h2 id="Eph.3">เอเฟซัส 3</h2>
<div class="chapter">
  <h3 class="s">ภารกิจ​ของ​เปา‌โล​ต่อ​พวก​ต่าง‍ชาติ</h3>
  <p class="p"><span class="v49_3_1"><sup id="Eph.3.1" class="v49_3_1">1</sup>เพราะ‍เหตุ‍นี้ ข้าพ‌เจ้า​เปา‌โล​ผู้​เป็น​นัก‍โทษ​เนื่อง‍จาก​การ​ประ‌กาศ​พระ‍เยซู ​คริสต์​เพราะ​เห็น​แก่​ท่าน‍ทั้ง‍หลาย​ซึ่ง​เป็น​คน‍ต่าง‍ชาติ </span><span class="v49_3_2"><sup id="Eph.3.2" class="v49_3_2">2</sup>พวก‍ท่าน​ได้‍ยิน​มา​แล้ว​อย่าง​แน่‍นอน​ถึง​ภารกิจ​แห่ง​พระ‍คุณ​ของ​พระ‍เจ้า​ที่​ทรง​มอบ​แก่​ข้าพ‌เจ้า​เพื่อ​ท่าน </span><span class="v49_3_3"><sup id="Eph.3.3" class="v49_3_3">3</sup>คือ​พระ‍องค์​ทรง​เปิด‍เผย​ให้​ข้าพ‌เจ้า​รู้​ความ​ล้ำ‍ลึก​นั้น ตาม​ที่​ข้าพ‌เจ้า​เขียน​ไว้​ย่อๆ แล้ว </span><span class="v49_3_4"><sup id="Eph.3.4" class="v49_3_4">4</sup>และ​เมื่อ​ท่าน​อ่าน​ถ้อย‍คำ​เหล่า‍นั้น​แล้ว พวก‍ท่าน​ก็​สามารถ​รับ‍รู้​ถึง​ความ​เข้า‍ใจ​ของ​ข้าพ‌เจ้า​ใน​เรื่อง​ความ​ล้ำ‍ลึก​ของ​พระ‍คริสต์ </span><span class="v49_3_5"><sup id="Eph.3.5" class="v49_3_5">5</sup>ซึ่ง​ใน​สมัย​ก่อน​พระ‍องค์​ไม่​โปรด​ให้​มนุษย์​รู้​เหมือน​อย่าง​ใน​เวลา‍นี้​ที่​ทรง​เปิด‍เผย​แก่​บรร‌ดา​อัคร‌ทูต​บริ‌สุทธิ์ และ​บรร‌ดา​ผู้‍เผย‍พระ‍วจนะ​บริ‌สุทธิ์​โดย​พระ‍วิญ‌ญาณ </span><span class="v49_3_6"><sup id="Eph.3.6" class="v49_3_6">6</sup>นั่น​ก็​คือ​คน‍ต่าง‍ชาติ​ได้​เป็น​ผู้​ร่วม​รับ​มรดก เป็น​อวัยวะ​ของ​กาย​เดียว‍กัน และ​เป็น​ผู้​มี​ส่วน​ร่วม​ใน​พระ‍สัญญา​ใน​พระ‍เยซู‍คริสต์​โดย​ทาง​ข่าว‍ประ‌เสริฐ </span></p>
  <p class="p"><span class="v49_3_7"><sup id="Eph.3.7" class="v49_3_7">7</sup>ข้าพ‌เจ้า​มา​เป็น​ผู้​ปรน‌นิ‌บัติ​ของ​ข่าว‍ประ‌เสริฐ​นี้​ตาม​ของ‍ประ‌ทาน​แห่ง​พระ‍คุณ​ที่​พระ‍เจ้า​ประ‌ทาน​แก่​ข้าพ‌เจ้า​โดย​กิจ‍การ​ที่​ทรง​ฤทธา‌นุ‌ภาพ​ของ​พระ‍องค์ </span><span class="v49_3_8"><sup id="Eph.3.8" class="v49_3_8">8</sup>แม้​ข้าพ‌เจ้า​จะ​เป็น​คน​เล็ก‍น้อย​ยิ่ง‍กว่า​คน​เล็ก‍น้อย​ที่‍สุด​ใน​พวก​ธรร‌มิก‌ชน​ทั้ง‍หมด ก็​ประ‌ทาน​พระ‍คุณ​นี้​แก่​ข้าพ‌เจ้า​เพื่อ​ประ‌กาศ​แก่​คน‍ต่าง‍ชาติ​ถึง​ความ​บริ‌บูรณ์​ของ​พระ‍คริสต์​ที่​สุด​จะ​หยั่ง​ถึง​ได้ </span><span class="v49_3_9"><sup id="Eph.3.9" class="v49_3_9">9</sup>และ​ทรง​ให้​ทุก​คน​เห็น​ว่า​อะไร​คือ​แผน‍งาน​ของ​ความ​ล้ำ‍ลึก​ที่​พระ‍เจ้า​ผู้​ทรง​สร้าง​ทุก‍สิ่ง​ทรง​ปิด‍บัง​ไว้​ตลอด​หลาย​ยุค​ที่​ผ่าน​มา </span><span class="v49_3_10"><sup id="Eph.3.10" class="v49_3_10">10</sup>เพื่อ​ว่า​พวก​ภูต‍ผี​ที่​ครอบ‍ครอง​และ​พวก​ภูต‍ผี​ที่​มี​อำนาจ​ใน​สวรรค‌สถาน จะ​ได้​รู้‍จัก​พระ‍ปัญญา​อัน​มาก​ล้น​หลาย​ด้าน​ของ​พระ‍เจ้า​โดย​ทาง​คริสต‌จักร​ใน​เวลา‍นี้ </span><span class="v49_3_11"><sup id="Eph.3.11" class="v49_3_11">11</sup>ทั้ง‍นี้​เป็น​ไป​ตาม​พระ‍ประ‌สงค์​นิ‌รันดร์​ที่​พระ‍องค์​ทรง​ทำ​แล้ว​ใน​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา </span><span class="v49_3_12"><sup id="Eph.3.12" class="v49_3_12">12</sup>ใน​พระ‍องค์​นั้น​เรา​จึง​มี​ความ​กล้า​และ​ความ​มั่น‍ใจ​ที่​จะ​เข้า‍เฝ้า​พระ‍เจ้า​โดย​ทาง​ความ​เชื่อ​ใน​พระ‍คริสต์  </span><span class="v49_3_13"><sup id="Eph.3.13" class="v49_3_13">13</sup>ดัง‍นั้น​ข้าพ‌เจ้า​จึง​ขอ‍ร้อง​ท่าน‍ทั้ง‍หลาย​ว่า อย่า​ท้อ‍ถอย​เพราะ​ความ​ยาก‍ลำ‌บาก​ของ​ข้าพ‌เจ้า​เพราะ​เห็น​แก่​ท่าน สิ่ง‍เหล่า‍นี้​เป็น​ศักดิ์‍ศรี​ของ​พวก‍ท่าน</span></p>
  <h3 class="s">ให้​ซาบ‍ซึ้ง​ใน​ความ​รัก​ของ​พระ‍คริสต์</h3>
  <p class="p"><span class="v49_3_14"><sup id="Eph.3.14" class="v49_3_14">14</sup>เพราะ‍เหตุ‍นี้​ข้าพ‌เจ้า​จึง​คุก‍เข่า​ต่อ​พระ‍บิดา </span><span class="v49_3_15"><sup id="Eph.3.15" class="v49_3_15">15</sup>(คำ​ว่า บิดา ของ​ทุก​ตระ‌กูล​ใน​สวรรค์​ก็​ดี บน​แผ่น‍ดิน‍โลก​ก็​ดี มา​จาก​คำ​ว่า​พระ‍บิดา​นี้) </span><span class="v49_3_16"><sup id="Eph.3.16" class="v49_3_16">16</sup>ข้าพ‌เจ้า​ทูล​ขอ​ให้​ประ‌ทาน​ความ​เข้ม‍แข็ง​ภาย‍ใน​จิต‍ใจ​ด้วย​ฤทธา‌นุ‌ภาพ​ที่​มา​ทาง​พระ‍วิญ‌ญาณ​ของ​พระ‍องค์​แก่​พวก‍ท่าน ตาม​พระ‍สิริ​อัน​อุดม​ของ​พระ‍องค์ </span><span class="v49_3_17"><sup id="Eph.3.17" class="v49_3_17">17</sup>ให้​พระ‍คริสต์​ประ‌ทับ​ใน​ใจ​ของ​ท่าน​โดย​ทาง​ความ​เชื่อ ให้​ท่าน​ได้​หยั่ง‍ราก​และ​ตั้ง‍มั่น​อยู่​ใน​ความ​รัก </span><span class="v49_3_18"><sup id="Eph.3.18" class="v49_3_18">18</sup>ข้าพ‌เจ้า​ทูล​ขอ​ให้​ท่าน​สามารถ​เข้า‍ใจ​ร่วม​กับ​ธรร‌มิก‌ชน​ทั้ง‍หมด​ถึง​ความ​กว้าง ความ​ยาว ความ​สูง และ​ความ​ลึก </span><span class="v49_3_19"><sup id="Eph.3.19" class="v49_3_19">19</sup>คือ​ให้​ซาบ‍ซึ้ง​ใน​ความ​รัก​ของ​พระ‍คริสต์​ซึ่ง​เกิน​ความ​รู้ เพื่อ​พวก‍ท่าน​จะ​ได้​รับ​ความ​บริ‌บูรณ์​ของ​พระ‍เจ้า​อย่าง​เต็ม​เปี่ยม</span></p>
  <p class="p"><span class="v49_3_20"><sup id="Eph.3.20" class="v49_3_20">20</sup>ขอ​ให้​พระ‍เกียรติ​มี​แด่​พระ‍องค์​ผู้​ทรง​สามารถ​ทำ​ทุก‍สิ่ง​ได้​มาก​ยิ่ง‍กว่า​ที่​เรา​ทูล​ขอ​หรือ​คิด โดย​ฤทธา‌นุ‌ภาพ​ที่​ทำ​กิจ​อยู่​ภาย‍ใน​เรา </span><span class="v49_3_21"><sup id="Eph.3.21" class="v49_3_21">21</sup>ขอ​ให้​พระ‍เกียรติ​จง​มี​แด่​พระ‍องค์​ใน​คริสต‌จักร​และ​ใน​พระ‍เยซู‍คริสต์​ตลอด‍ทุก‍ชั่ว‍อายุ‍คน​เป็น​นิตย์ อา‌เมน</span></p>
</div>
<h2 id="Eph.4">เอเฟซัส 4</h2>
<div class="chapter">
  <h3 class="s">ความ​เป็น‍น้ำ‍หนึ่ง‍ใจ‍เดียว‍กัน​ของ​พระ‍กาย</h3>
  <p class="p"><span class="v49_4_1"><sup id="Eph.4.1" class="v49_4_1">1</sup>เพราะ‍ฉะนั้น ข้าพ‌เจ้า​ผู้​เป็น​นัก‍โทษ​โดย​เห็น​แก่​องค์‍พระ‍ผู้‍เป็น‍เจ้า ขอ​วิง‍วอน​พวก‍ท่าน​ให้​ดำ‌เนิน​ชีวิต​สม​กับ​การ​ทรง​เรียก​ที่​ท่าน​ได้​รับ​การ​ทรง​เรียก​มา​นั้น </span><span class="v49_4_2"><sup id="Eph.4.2" class="v49_4_2">2</sup>คือ​จง​ถ่อม‍ใจ​และ​มี​ความ​สุภาพ‍อ่อน‍โยน​อยู่​เสมอ จง​อดทน จง​อด‍กลั้น​ต่อ​กัน​และ​กัน​ด้วย​ความ​รัก  </span><span class="v49_4_3"><sup id="Eph.4.3" class="v49_4_3">3</sup>จง​พยา‌ยาม​รักษา​ความ​เป็น‍น้ำ‍หนึ่ง‍ใจ‍เดียว‍กัน​ที่​มา​จาก​พระ‍วิญ‌ญาณ​นั้น โดย​มี​สันติ‍ภาพ​เป็น​เครื่อง‍ผูก‍พัน </span><span class="v49_4_4"><sup id="Eph.4.4" class="v49_4_4">4</sup>มี​กาย​เดียว​และ​มี​พระ‍วิญ‌ญาณ​องค์​เดียว เหมือน​อย่าง​ที่​ท่าน​ได้​รับ​การ​ทรง​เรียก​ให้​มา​ถึง​ความ​หวัง​เดียว​ใน​การ​ทรง​เรียก​พวก‍ท่าน​นั้น </span><span class="v49_4_5"><sup id="Eph.4.5" class="v49_4_5">5</sup>มี​องค์‍พระ‍ผู้‍เป็น‍เจ้า​องค์​เดียว ความ​เชื่อ​เดียว บัพ‌ติศ‌มา​เดียว </span><span class="v49_4_6"><sup id="Eph.4.6" class="v49_4_6">6</sup>พระ‍เจ้า​องค์​เดียว​ผู้​เป็น​พระ‍บิดา​ของ​ทุก‍คน พระ‍องค์​ทรง​มี​อำนาจ​เหนือ ​สรรพ‍สิ่ง ทรง​ทำ​การ​ผ่าน ​สรรพ‍สิ่ง​และ​ทรง​อยู่​ใน​ทุก‍คน</span></p>
  <p class="p"><span class="v49_4_7"><sup id="Eph.4.7" class="v49_4_7">7</sup>แต่​ว่า​พระ‍คุณ​นั้น​ประ‌ทาน​แก่​เรา​แต่‍ละ‍คน​ตาม​ขนาด​ที่​พระ‍คริสต์​ประ‌ทาน </span><span class="v49_4_8"><sup id="Eph.4.8" class="v49_4_8">8</sup>ดัง‍นั้น​จึง​มี​พระ‍วจนะ​ว่า</span></p>
  <p class="q1"><span class="v49_4_8"><span class="qt">“เมื่อ​พระ‍องค์​เสด็จ​ขึ้น​ไป​สู่​ที่​สูง พระ‍องค์​ทรง​นำ​เชลย​กลุ่ม​ใหญ่​ไป </span></span></p>
  <p class="q2"><span class="v49_4_8"><span class="qt">และ​ประ‌ทาน​ของ‍ประ‌ทาน​แก่​มนุษย์” </span> </span></p>
  <p class="m"><span class="v49_4_9"><sup id="Eph.4.9" class="v49_4_9">9</sup>(การ​ที่​กล่าว​ว่า “พระ‍องค์​เสด็จ​ขึ้น​ไป” นั้น จะ​มี​ความ‍หมาย​ว่า​อะไร ถ้า​ไม่‍ใช่​ว่า​พระ‍องค์​ได้​เสด็จ​ลง‍ไป​สู่​เบื้อง‍ต่ำ​ของ​แผ่น‍ดิน​โลก​แล้ว​ด้วย? </span><span class="v49_4_10"><sup id="Eph.4.10" class="v49_4_10">10</sup>พระ‍องค์​ผู้​เสด็จ​ลง‍ไป​นั้น​ก็​คือ​ผู้​ที่​เสด็จ​ขึ้น​ไป​สู่​ที่​สูง​เหนือ​ฟ้า‍สวรรค์​ทั้ง‍หมด​นั่น​เอง เพื่อ​จะ​เติม​ทุก‍สิ่ง​ให้​เต็ม​บริ‌บูรณ์) </span><span class="v49_4_11"><sup id="Eph.4.11" class="v49_4_11">11</sup>และ​พระ‍องค์​เอง​ประ‌ทาน​ให้​บาง‍คน​เป็น​อัคร‌ทูต บาง‍คน​เป็น​ผู้‍เผย‍พระ‍วจนะ บาง‍คน​เป็น​ผู้‍ประ‌กาศ‍ข่าว‍ประ‌เสริฐ บาง‍คน​เป็น​ศิษยา‌ภิบาล​และ​อา‌จารย์ </span><span class="v49_4_12"><sup id="Eph.4.12" class="v49_4_12">12</sup>เพื่อ​เตรียม​ธรร‌มิก‌ชน​สำหรับ​การ​ปรน‌นิ‌บัติ​และ​การ​เสริม‍สร้าง​พระ‍กาย​ของ​พระ‍คริสต์ </span><span class="v49_4_13"><sup id="Eph.4.13" class="v49_4_13">13</sup>จน‍กว่า​เรา​ทุก‍คน​จะ​บรร‌ลุ​ถึง​ความ​เป็น‍น้ำ‍หนึ่ง‍ใจ‍เดียว‍กัน​ใน​ความ​เชื่อ​และ​ใน​ความ​รู้​ถึง​พระ‍บุตร​ของ​พระ‍เจ้า บรร‌ลุ​ถึง​ความ​เป็น​ผู้‍ใหญ่ คือ​โต​เต็ม​ถึง​ขนาด​ความ​บริ‌บูรณ์​ของ​พระ‍คริสต์ </span><span class="v49_4_14"><sup id="Eph.4.14" class="v49_4_14">14</sup>เพื่อ​เรา​จะ​ไม่​เป็น​เด็ก​อีก‍ต่อ‍ไป ถูก​ซัด​ไป​ซัด​มา​และ​พัด​ไป​พัด​มา​ด้วย​ลม​คำ​สั่ง‍สอน​ทุก‍อย่าง ด้วย​เล่ห์‍กล​ของ​มนุษย์ ตาม​อุบาย​ที่​ฉลาด​ใน​การ​ล่อ‍ลวง </span><span class="v49_4_15"><sup id="Eph.4.15" class="v49_4_15">15</sup>แต่​ให้​เรา​ยึด‍ถือ ​ความ​จริง​ด้วย​ความ​รัก เพื่อ​จะ​เจริญ‍ขึ้น​ใน​ทุก​ด้าน​สู่​พระ‍องค์​ผู้​เป็น​ศีรษะ​คือ​พระ‍คริสต์ </span><span class="v49_4_16"><sup id="Eph.4.16" class="v49_4_16">16</sup>เนื่อง‍จาก​พระ‍องค์​นี้​เอง ร่าง‍กาย​ทั้ง‍หมด​จึง​ได้​รับ​การ​เชื่อม​และ​ประ‌สาน​เข้า​ด้วย‍กัน​โดย​ทุกๆ ข้อ‍ต่อ​ที่​ประ‌ทาน​มา​นั้น และ​เมื่อ​แต่​ละ​ส่วน​ทำ​งาน​ตาม​หน้า‍ที่​แล้ว  ก็​ทำ​ให้​ร่าง‍กาย​เจริญ​และ​เสริม​สร้าง​ตน‍เอง​ขึ้น​ด้วย​ความ​รัก</span></p>
  <h3 class="s">ชีวิต​เก่า​และ​ชีวิต​ใหม่</h3>
  <p class="p"><span class="v49_4_17"><sup id="Eph.4.17" class="v49_4_17">17</sup>เพราะ‍ฉะนั้น ข้าพ‌เจ้า​ขอ​กล่าว​เช่น‍นี้​และ​ยืน‍ยัน​ใน​องค์‍พระ‍ผู้‍เป็น‍เจ้า​ว่า อย่า​ดำ‌เนิน​ชีวิต​แบบ​เดียว​กับ​ที่​พวก​ต่าง‍ชาติ​ดำ‌เนิน​กัน​อีก‍ต่อ‍ไป คือ​มี​ใจ​จด‍จ่อ​อยู่​กับ​สิ่ง‍ไร้‍สาระ </span><span class="v49_4_18"><sup id="Eph.4.18" class="v49_4_18">18</sup>ความ​คิด​ของ​เขา‍ทั้ง‍หลาย​ถูก​ทำ​ให้​มืด‍มน​ไป และ​เขา​ขาด​จาก​ชีวิต​ที่​มา​จาก​พระ‍เจ้า​เนื่อง‍จาก​ความ​ไม่​รู้​ที่​อยู่​ใน​ตัว และ​ความ​แข็ง‍กระ‌ด้าง​ใน​จิต‍ใจ </span><span class="v49_4_19"><sup id="Eph.4.19" class="v49_4_19">19</sup>พวก‍เขา​ไม่‍มี​ความ​รู้‍สึก​ละ‍อาย​และ​ปล่อย​ตัว​ใน​การ​ลา‌มก​เพื่อ​ทำ​การ​โส‌โครก​ทุก​แบบ​โดย​ปราศ‌จาก​การ​เหนี่ยว‍รั้ง​ตน </span><span class="v49_4_20"><sup id="Eph.4.20" class="v49_4_20">20</sup>แต่​ท่าน​ทั้ง‍หลาย​ไม่‍ได้​เรียน‍รู้​ถึง​พระ‍คริสต์​แบบ​นั้น </span><span class="v49_4_21"><sup id="Eph.4.21" class="v49_4_21">21</sup>พวก‍ท่าน​เคย​ฟัง​เรื่อง​ของ​พระ‍องค์​แล้ว​อย่าง​แน่‍นอน และ​เคย​ได้​รับ​การ​สอน​เรื่อง​พระ‍องค์​ตาม​สัจ‌ธรรม​ที่​อยู่​ใน​พระ‍เยซู​แล้ว </span><span class="v49_4_22"><sup id="Eph.4.22" class="v49_4_22">22</sup>คือ​ได้​รับ​การ​สอน​ให้​ทิ้ง​ตัว​เก่า​ของ​พวก‍ท่าน ​ที่​คู่​กับ​การ​ประ‌พฤติ​แบบ​เดิม ซึ่ง​ถูก​ตัณ‌หา​ล่อ‍ลวง​ทำ​ให้​พินาศ​ไป </span><span class="v49_4_23"><sup id="Eph.4.23" class="v49_4_23">23</sup>และ​ให้​วิญ‌ญาณ​และ​จิต‍ใจ​ของ​พวก‍ท่าน​ได้​รับ​การ​เปลี่ยน​ใหม่ </span><span class="v49_4_24"><sup id="Eph.4.24" class="v49_4_24">24</sup>และ​รับ​การ​สอน​ให้​สวม​สภาพ​ใหม่ ​ซึ่ง​ได้​รับ​การ​สร้าง​ขึ้น​ตาม​แบบ​ของ​พระ‍เจ้า ​ใน​ความ​ชอบ‍ธรรม​และ​ความ​บริ‌สุทธิ์​อย่าง​แท้‍จริง</span></p>
  <h3 class="s">กฎ‍เกณฑ์​สำหรับ​วิถี‍ชีวิต​ใหม่</h3>
  <p class="p"><span class="v49_4_25"><sup id="Eph.4.25" class="v49_4_25">25</sup>ดัง‍นั้น​จง​ละ‍ทิ้ง​ความ​เท็จ <span class="qt">“ให้​พวก‍ท่าน​แต่‍ละ‍คน​พูด​ความ​จริง​กับ​เพื่อน‍บ้าน​ของ​ตน”</span>  เพราะ​เรา​ต่าง​เป็น​อวัยวะ​ของ​กัน​และ​กัน </span><span class="v49_4_26"><sup id="Eph.4.26" class="v49_4_26">26</sup><span class="qt">“จะ​โกรธ​ก็​โกรธ​ได้ แต่​อย่า​ทำ​บาป” </span>  อย่า​ให้​ถึง​ตะ‌วัน​ตก​แล้ว​ยัง​โกรธ​อยู่ </span><span class="v49_4_27"><sup id="Eph.4.27" class="v49_4_27">27</sup>อย่า​ให้​โอกาส​แก่​มาร </span><span class="v49_4_28"><sup id="Eph.4.28" class="v49_4_28">28</sup>คน​ที่​เคย​ขโมย​ก็​อย่า​ขโมย​อีก‍ต่อ‍ไป แต่​จง​ใช้​มือ [ของ​ตน] ​ตราก‌ตรำ​ทำ‍งาน​ที่​ดี​ดี‍กว่า เพื่อ​จะ​ได้​มี​อะไร​แจก‍จ่าย​ให้​คน​ที่​มี​ความ​จำ‍เป็น </span><span class="v49_4_29"><sup id="Eph.4.29" class="v49_4_29">29</sup>อย่า​ให้​คำ​เลว‍ร้าย​ออก​จาก​ปาก​ของ​ท่าน‍ทั้ง‍หลาย แต่​จง​กล่าว​คำ​ดีๆ ที่​เสริม‍สร้าง​และ​ที่​เหมาะ​กับ​ความ​ต้อง‍การ เพื่อ​จะ​ได้​เป็น​คุณ​แก่​คน​ที่​ได้‍ยิน </span><span class="v49_4_30"><sup id="Eph.4.30" class="v49_4_30">30</sup>และ​อย่า​ทำ​ให้​พระ‍วิญ‌ญาณ‍บริ‌สุทธิ์​ของ​พระ‍เจ้า​เสีย​พระ‍ทัย ด้วย​พระ‍วิญ‌ญาณ​นั้น​ท่าน​ได้​รับ​การ​ประ‌ทับ‍ตรา​ไว้​สำหรับ​วัน‍ที่​จะ​ได้​รับ​การ​ไถ่ </span><span class="v49_4_31"><sup id="Eph.4.31" class="v49_4_31">31</sup>จง​เอา​ความ​ขม‍ขื่น ความ​ฉุน‌เฉียว ความ​โกรธ การ​ทุ่ม‍เถียง การ​พูด‍จา​ดู‍หมิ่น รวม​ทั้ง​การ‍ร้าย​ทุก‍อย่าง​ออก​ไป​จาก​พวก‍ท่าน </span><span class="v49_4_32"><sup id="Eph.4.32" class="v49_4_32">32</sup>แต่​จง​มี​ใจ​กรุณา ใจ​สงสาร และ​ใจ​ให้​อภัย​แก่​กัน​และ​กัน เหมือน​อย่าง​ที่​พระ‍เจ้า​ทรง​ให้​อภัย​พวก‍ท่าน​ใน​พระ‍คริสต์ </span></p>
</div>
<h2 id="Eph.5">เอเฟซัส 5</h2>
<div class="chapter">
  <p class="p"><span class="v49_5_1"><sup id="Eph.5.1" class="v49_5_1">1</sup>เพราะ‍ฉะนั้น​ท่าน​ทั้ง‍หลาย​จง​เลียน‍แบบ​ของ​พระ‍เจ้า​ให้​สม​กับ​เป็น​บุตร​ที่‍รัก </span><span class="v49_5_2"><sup id="Eph.5.2" class="v49_5_2">2</sup>และ​จง​ดำ‌เนิน​ชีวิต​ใน​ความ​รัก​เช่น​เดียว​กับ​ที่​พระ‍คริสต์​ทรง​รัก​เรา และ​ประ‌ทาน​พระ‍องค์​เอง​เพื่อ​เรา ให้​เป็น​เครื่อง‍ถวาย​และ​เครื่อง‍บูชา​ที่​ทรง​โปรด‍ปราน​แด่​พระ‍เจ้า  </span><span class="v49_5_3"><sup id="Eph.5.3" class="v49_5_3">3</sup>แต่​การ​ล่วง‍ประ‌เวณี การ​โส‌โครก​ทุก‍อย่าง​และ​การ​ละ‌โมบ​นั้น แม้​แต่​จะ​เอ่ย​ถึง​ใน​ท่าม‍กลาง​พวก‍ท่าน​ก็​อย่า​เลย จะ​ได้​สม​กับ​ที่​เป็น​พวก​ธรร‌มิก‌ชน </span><span class="v49_5_4"><sup id="Eph.5.4" class="v49_5_4">4</sup>และ​การ​พูด​ลา‌มก การ​พูด‍เล่น​ไม่​เป็น​เรื่อง หรือ​การ​พูด​หยาบ‍โลน ก็​เป็น​สิ่ง​ที่​ไม่​เหมาะ‍สม แต่​จง​ขอบ‍พระ‍คุณ​ดี‍กว่า </span><span class="v49_5_5"><sup id="Eph.5.5" class="v49_5_5">5</sup>ขอ​จง​รู้​ชัด​ถึง​เรื่อง​นี้​ว่า ทุก‍คน​ที่​ล่วง‍ประ‌เวณี​หรือ​ที่​ทำ​การ​โส‌โครก​หรือ​ที่​ละ‌โมบ (ซึ่ง​ก็​คือ​คน​นับ‍ถือ​รูป‍เคารพ) จะ​ไม่‍มี​มรดก​ใน​แผ่น‍ดิน​ของ​พระ‍คริสต์​และ​พระ‍เจ้า</span></p>
  <h3 class="s">ดำ‌เนิน​ชีวิต​อย่าง​ลูก​ของ​ความ​สว่าง</h3>
  <p class="p"><span class="v49_5_6"><sup id="Eph.5.6" class="v49_5_6">6</sup>อย่า​ให้​ใคร​ล่อ‍ลวง​ท่าน‍ทั้ง‍หลาย​ด้วย​คำ​พูด​ที่​เหลว‍ไหล เพราะ​สิ่ง​ที่​กล่าว​มา​ทั้ง‍หมด​นี้​พระ‍พิโรธ​ของ​พระ‍เจ้า​จึง​มา​ถึง​พวก​ที่​ไม่​เชื่อ‍ฟัง </span><span class="v49_5_7"><sup id="Eph.5.7" class="v49_5_7">7</sup>เพราะ‍ฉะนั้น​อย่า​มี​ส่วน​ร่วม​กับ​เขา‍ทั้ง‍หลาย </span><span class="v49_5_8"><sup id="Eph.5.8" class="v49_5_8">8</sup>เพราะ​เมื่อ​ก่อน​ท่าน‍ทั้ง‍หลาย​เป็น​ความ​มืด แต่​บัด‍นี้​ท่าน​เป็น​ความ​สว่าง​ใน​องค์‍พระ‍ผู้‍เป็น‍เจ้า จง​ดำ‌เนิน​ชีวิต​อย่าง​คน​ของ​ความ​สว่าง </span><span class="v49_5_9"><sup id="Eph.5.9" class="v49_5_9">9</sup>(เพราะ​ว่า​ผล​ของ​ความ​สว่าง​คือ​ทุก‍อย่าง​ที่​เป็น​ความ​ดี ความ​ชอบ‍ธรรม และ​ความ​จริง) </span><span class="v49_5_10"><sup id="Eph.5.10" class="v49_5_10">10</sup>จง​ค้น‍ดู​ว่า​อะไร​เป็น​สิ่ง​ที่​พอ‍พระ‍ทัย​องค์‍พระ‍ผู้‍เป็น‍เจ้า </span><span class="v49_5_11"><sup id="Eph.5.11" class="v49_5_11">11</sup>และ​อย่า​มี​ส่วน​ใน​กิจ‍การ​ของ​ความ​มืด​ที่​ไร้‍ผล แต่​จง​เปิด‍เผย​กิจ‍การ​นั้น​ให้​ปรา‌กฏ​ดี‍กว่า </span><span class="v49_5_12"><sup id="Eph.5.12" class="v49_5_12">12</sup>เพราะ​ว่า​แม้​แต่​จะ​พูด‍ถึง​สิ่ง​เหล่า‍นั้น​ที่​พวก‍เขา​ทำ​อย่าง​ลับๆ ก็​ยัง​เป็น​เรื่อง​น่า‍ละ‍อาย </span><span class="v49_5_13"><sup id="Eph.5.13" class="v49_5_13">13</sup>แต่​ทุกๆ สิ่ง​ที่​ได้​รับ​การ​เปิด‍เผย​โดย​ความ​สว่าง​ก็​ปรา‌กฏ​ให้​เห็น </span><span class="v49_5_14"><sup id="Eph.5.14" class="v49_5_14">14</sup>เพราะ‍ว่า​ทุกๆ สิ่ง​ที่​ปรา‌กฏ​ให้​เห็น​ก็​เป็น​ความ​สว่าง ดัง‍นั้น​จึง​มี​คำ​กล่าว​ว่า</span></p>
  <p class="q1"><span class="v49_5_14">คน​ที่​หลับ​อยู่ จง​ตื่น‍ขึ้น</span></p>
  <p class="q2"><span class="v49_5_14">และ​จง​เป็น​ขึ้น​จาก​ตาย</span></p>
  <p class="q1"><span class="v49_5_14">แล้ว​พระ‍คริสต์​จะ​ทรง​ส่อง‍สว่าง​แก่​ท่าน</span></p>
  <p class="p"><span class="v49_5_15"><sup id="Eph.5.15" class="v49_5_15">15</sup>เพราะ‍ฉะนั้น จง​ระวัง​ใน​การ​ดำ‌เนิน​ชีวิต​ให้​ดี อย่า​เหมือน​คน​ไร้​ปัญญา แต่​ให้​เหมือน​คน​มี​ปัญญา </span><span class="v49_5_16"><sup id="Eph.5.16" class="v49_5_16">16</sup>จง​ใช้​โอกาส​ให้​เป็น​ประ‌โยชน์  เพราะ‍ว่า​ทุก​วัน‍นี้​เป็น​ยุค​สมัย​ที่​ชั่ว‍ร้าย </span><span class="v49_5_17"><sup id="Eph.5.17" class="v49_5_17">17</sup>เพราะ‍เหตุ‍นี้ อย่า​เป็น​คน‍โง่‍เขลา แต่​จง​เข้า‍ใจ​ว่า​อะไร​คือ​พระ‍ประ‌สงค์​ของ​องค์‍พระ‍ผู้‍เป็น‍เจ้า </span><span class="v49_5_18"><sup id="Eph.5.18" class="v49_5_18">18</sup>และ​อย่า​เมา​เหล้า‍องุ่น​ซึ่ง​จะ​ทำ​ให้​เสีย​คน แต่​จง​เต็ม​เปี่ยม​ด้วย​พระ‍วิญ‌ญาณ </span><span class="v49_5_19"><sup id="Eph.5.19" class="v49_5_19">19</sup>จง​ปรา‌ศรัย​กัน​ด้วย​เพลง​สดุดี เพลง​นมัส‌การ และ​เพลง​ฝ่าย​จิต‍วิญ‌ญาณ คือ​ร้อง‍เพลง​และ​สดุดี​จาก​ใจ​ของ​พวก‍ท่าน​ถวาย​องค์‍พระ‍ผู้‍เป็น‍เจ้า </span><span class="v49_5_20"><sup id="Eph.5.20" class="v49_5_20">20</sup>จง​ขอบ‍พระ‍คุณ​พระ‍เจ้า​คือ​พระ‍บิดา​อยู่​เสมอ​สำหรับ​ทุก‍สิ่ง​ทุก‍อย่าง ใน​พระ‍นาม​ของ​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา </span></p>
  <h3 class="s">บรร‌ดา​ภรรยา​และ​สามี</h3>
  <p class="p"><span class="v49_5_21"><sup id="Eph.5.21" class="v49_5_21">21</sup>จง​ยอม​เชื่อ‍ฟัง​กัน​และ​กัน​เนื่อง‍ด้วย​ความ​ยำ‌เกรง​พระ‍คริสต์ </span><span class="v49_5_22"><sup id="Eph.5.22" class="v49_5_22">22</sup>ส่วน​ภรรยา​จง​ยอม​เชื่อ‍ฟัง​สามี​ของ​ตน  เหมือน​ยอม​เชื่อ‍ฟัง​องค์‍พระ‍ผู้‍เป็น‍เจ้า </span><span class="v49_5_23"><sup id="Eph.5.23" class="v49_5_23">23</sup>เพราะ‍ว่า​สามี​เป็น​ศีรษะ​ของ​ภรรยา เหมือน​พระ‍คริสต์​ทรง​เป็น​ศีรษะ​ของ​คริสต‌จักร​ซึ่ง​เป็น​พระ‍กาย​ของ​พระ‍องค์ โดย​พระ‍องค์​เป็น​พระ‍ผู้‍ช่วย‍ให้‍รอด </span><span class="v49_5_24"><sup id="Eph.5.24" class="v49_5_24">24</sup>คริสต‌จักร​ยอม​เชื่อ‍ฟัง​พระ‍คริสต์​อย่าง‍ไร ภรรยา​ก็​ควร​ยอม​เชื่อ‍ฟัง​สามี​ทุก‍ประ‌การ​อย่าง​นั้น </span><span class="v49_5_25"><sup id="Eph.5.25" class="v49_5_25">25</sup>ส่วน​สามี​ก็​จง​รัก​ภรรยา​ของ​ตน  เหมือน​พระ‍คริสต์​ทรง​รัก​คริสต‌จักร และ​ประ‌ทาน​พระ‍องค์​เอง​เพื่อ​คริสต‌จักร </span><span class="v49_5_26"><sup id="Eph.5.26" class="v49_5_26">26</sup>เพื่อ​จะ​ทำ​ให้​คริสต‌จักร​บริ‌สุทธิ์​โดย​การ​ชำระ​ด้วย​น้ำ​และ​พระ‍วจนะ </span><span class="v49_5_27"><sup id="Eph.5.27" class="v49_5_27">27</sup>เพื่อ​พระ‍องค์​จะ​ได้​คริสต‌จักร​ที่​มี​ศักดิ์‍ศรี ไม่‍มี​ด่าง‍พร้อย ริ้ว‍รอย หรือ​มลทิน​ใดๆ เลย แต่​บริ‌สุทธิ์​ปราศ‌จาก​ตำ‌หนิ </span><span class="v49_5_28"><sup id="Eph.5.28" class="v49_5_28">28</sup>ใน​ทำ‌นอง‍เดียว‍กัน สามี​ต้อง​รัก​ภรรยา​ของ​ตน​เหมือน​รัก​ร่าง‍กาย​ของ​ตัว‍เอง คน​ที่​รัก​ภรรยา​ของ​ตัว‍เอง​ก็​รัก​ตัว‍เอง​ด้วย </span><span class="v49_5_29"><sup id="Eph.5.29" class="v49_5_29">29</sup>เพราะ‍ว่า​ไม่‍มี​ใคร​เกลียด‍ชัง​กาย ​ของ​ตน‍เอง มี​แต่​เลี้ยง‍ดู​และ​ทะนุ‍ถนอม เหมือน​ที่​พระ‍คริสต์​ทรง​ทำ​แก่​คริสต‌จักร </span><span class="v49_5_30"><sup id="Eph.5.30" class="v49_5_30">30</sup>เพราะ‍ว่า​เรา​เป็น​อวัยวะ​ของ​พระ‍กาย​ของ​พระ‍องค์ </span><span class="v49_5_31"><sup id="Eph.5.31" class="v49_5_31">31</sup><span class="qt">“เพราะ‍เหตุ‍นี้​เอง ผู้‍ชาย​จะ​ละ​บิดา​มารดา​ไป​ผูก‍พัน​อยู่​กับ​ภรรยา </span><span class="qt">และ​เขา​ทั้ง‍สอง​จะ​เป็น​เนื้อ​เดียว‍กัน” </span>  </span><span class="v49_5_32"><sup id="Eph.5.32" class="v49_5_32">32</sup>ความ​ล้ำ‍ลึก​ใน​เรื่อง‍นี้​สำคัญ และ​ข้าพ‌เจ้า​เข้า‍ใจ​ว่า​หมาย‍ถึง​พระ‍คริสต์​และ​คริสต‌จักร </span><span class="v49_5_33"><sup id="Eph.5.33" class="v49_5_33">33</sup>อย่าง‍ไร​ก็​ดี พวก‍ท่าน​แต่‍ละ‍คน​จง​รัก​ภรรยา​ของ​ตน​เหมือน​รัก​ตัว​เอง และ​ภรรยา​ก็​จง​ยำ‌เกรง​สามี</span></p>
</div>
<h2 id="Eph.6">เอเฟซัส 6</h2>
<div class="chapter">
  <h3 class="s">บรร‌ดา​บุตร​และ​บิดา​มารดา</h3>
  <p class="p"><span class="v49_6_1"><sup id="Eph.6.1" class="v49_6_1">1</sup>บุตร​ทั้ง‍หลาย จง​เชื่อ‍ฟัง​บิดา​มารดา​ของ​ท่าน​ใน​องค์‍พระ‍ผู้‍เป็น‍เจ้า เพราะ​ว่า​นี่​เป็น​เรื่อง​ถูก‍ต้อง  </span><span class="v49_6_2"><sup id="Eph.6.2" class="v49_6_2">2</sup><span class="qt">“จง​ให้​เกียรติ​บิดา​มารดา​ของ​เจ้า”</span> นี่​เป็น​บัญญัติ​ข้อ‍แรก​ที่​มี​พระ‍สัญญา​กำ‍กับ​ด้วย </span><span class="v49_6_3"><sup id="Eph.6.3" class="v49_6_3">3</sup><span class="qt">“เพื่อ​เจ้า​จะ​ไป​ดี​มา​ดี​และ​มี​อายุ​ยืน‍ยาว​บน​แผ่น‍ดิน​โลก” </span>  </span><span class="v49_6_4"><sup id="Eph.6.4" class="v49_6_4">4</sup>ส่วน​ท่าน‍ทั้ง‍หลาย​ที่​เป็น​บิดา อย่า​ยั่ว​บุตร​ของ​ท่าน​ให้​เกิด​โทสะ  แต่​จง​เลี้ยง‍ดู​พวก‍เขา​ด้วย​การ​สั่ง‍สอน​และ​การ​เตือน‍สติ​ตาม​หลัก​ของ​องค์‍พระ‍ผู้‍เป็น‍เจ้า</span></p>
  <h3 class="s">บรร‌ดา​ทาส​และ​นาย</h3>
  <p class="p"><span class="v49_6_5"><sup id="Eph.6.5" class="v49_6_5">5</sup>ท่าน‍ทั้ง‍หลาย​ที่​เป็น​ทาส จง​เชื่อ‍ฟัง​นาย​ฝ่าย​โลก​ด้วย​ความ​เกรง‍กลัว ตัว‍สั่น​และ​ด้วย​จริง‍ใจ เหมือน​ที่​ทำ​ต่อ​พระ‍คริสต์ </span><span class="v49_6_6"><sup id="Eph.6.6" class="v49_6_6">6</sup>ไม่​เฉพาะ​แต่​ขณะ​อยู่​ใน​สาย‍ตา​อย่าง​พวก​ประ‌จบ‍สอ‌พลอ แต่​เหมือน​อย่าง​ทาส​ของ​พระ‍คริสต์​ที่​ทำ​ตาม​พระ‍ประ‌สงค์​ของ​พระ‍เจ้า​ด้วย​ความ​เต็ม‍ใจ </span><span class="v49_6_7"><sup id="Eph.6.7" class="v49_6_7">7</sup>จง​รับ‍ใช้​นาย​ด้วย​ความ​กระ‌ตือ‍รือ‌ร้น อย่าง​ที่​ทำ​ต่อ​องค์‍พระ‍ผู้‍เป็น‍เจ้า ไม่​ใช่​ทำ​ต่อ​มนุษย์ </span><span class="v49_6_8"><sup id="Eph.6.8" class="v49_6_8">8</sup>เพราะ​พวก‍ท่าน​รู้​ว่า​ใคร​ทำ​ความ​ดี​อะไร​ไว้ ก็​จะ​ได้​รับ​อย่าง​นั้น​จาก​องค์‍พระ‍ผู้‍เป็น‍เจ้า ไม่​ว่า​ทาส​หรือ​ไท  </span><span class="v49_6_9"><sup id="Eph.6.9" class="v49_6_9">9</sup>ส่วน​ท่าน‍ทั้ง‍หลาย​ที่​เป็น​นาย​ก็​จง​ทำ​ต่อ​ทาส​ใน​ทำ‌นอง‍เดียว‍กัน คือ​อย่า​ขู่‍เข็ญ เพราะ​ท่าน​รู้​ว่า​พระ‍องค์​ผู้​ทรง​เป็น​เจ้า‍นาย​ของ​พวก‍เขา​และ​ของ​พวก‍ท่าน​นั้น​อยู่​บน​สวรรค์  และ​พระ‍องค์​ไม่​ทรง​เห็น​แก่​หน้า​ใคร​เลย </span></p>
  <h3 class="s">การ​ต่อ‍สู้​กับ​วิญ‌ญาณ​ชั่ว</h3>
  <p class="p"><span class="v49_6_10"><sup id="Eph.6.10" class="v49_6_10">10</sup>สุด‍ท้าย​นี้ จง​เข้ม‍แข็ง​ขึ้น​ใน​องค์‍พระ‍ผู้‍เป็น‍เจ้า และ​ใน​อานุ‌ภาพ​อัน​ทรง​พลัง​ของ​พระ‍องค์ </span><span class="v49_6_11"><sup id="Eph.6.11" class="v49_6_11">11</sup>จง​สวม​ยุทธ‌ภัณฑ์​ทั้ง​ชุด​ของ​พระ‍เจ้า​เพื่อ​จะ​สามารถ​ต่อ‍สู้​กับ​อุบาย​ของ​มาร​ได้ </span><span class="v49_6_12"><sup id="Eph.6.12" class="v49_6_12">12</sup>เพราะ​เรา​ไม่‍ได้​ต่อ‍สู้​กับ​เนื้อ‍หนัง​และ​เลือด แต่​ต่อ‍สู้​กับ​พวก​ภูต‍ผี​ที่​ครอบ‍ครอง พวก​ภูต‍ผี​ที่​มี​อำนาจ พวก​ภูต‍ผี​ที่​ครอง​พิภพ​ใน​ยุค​มืด​นี้ ต่อ‍สู้​กับ​พวก​วิญ‌ญาณ​ชั่ว​ใน​สวรรค‌สถาน </span><span class="v49_6_13"><sup id="Eph.6.13" class="v49_6_13">13</sup>เพราะ‍เหตุ‍นี้​จง​รับ​ยุทธ‌ภัณฑ์​ทั้ง​ชุด​ของ​พระ‍เจ้า​ไว้ เพื่อ​ท่าน​จะ​สามารถ​ต่อ‍สู้​ใน​วัน​ชั่ว‍ร้าย​นั้น และ​เมื่อ​ทำ​ทุก‍อย่าง​แล้ว​จะ​ยัง​ยืน‍หยัด​อยู่​ได้ </span><span class="v49_6_14"><sup id="Eph.6.14" class="v49_6_14">14</sup>เพราะ‍ฉะนั้น​จง​ยืน‍หยัด​ไว้ เอา​ความ​จริง​คาด​เอว  เอา​ความ​ชอบ‍ธรรม​เป็น​เกราะ​ป้อง‍กัน​อก  </span><span class="v49_6_15"><sup id="Eph.6.15" class="v49_6_15">15</sup>และ​เอา​ความ​พรั่ง‍พร้อม​ใน​การ​ประ‌กาศ​ข่าว‍ประ‌เสริฐ ​แห่ง​สันติ‍สุข​มา​สวม​เป็น​รอง‍เท้า  </span><span class="v49_6_16"><sup id="Eph.6.16" class="v49_6_16">16</sup>และ​พร้อม​กับ​สิ่ง​ทั้ง‍หมด​นี้ จง​เอา​ความ​เชื่อ​เป็น​โล่ ด้วย​โล่​นี้​พวก‍ท่าน​จะ​สามารถ​ดับ​ลูก‍ศร​เพลิง​ทั้ง‍หมด​ของ​มาร​ร้าย </span><span class="v49_6_17"><sup id="Eph.6.17" class="v49_6_17">17</sup>จง​เอา​ความ​รอด​เป็น​หมวก​เหล็ก​ป้อง‍กัน​ศีรษะ  และ​จง​ถือ​พระ‍แสง ​ของ​พระ‍วิญ‌ญาณ​คือ​พระ‍วจนะ​ของ​พระ‍เจ้า </span><span class="v49_6_18"><sup id="Eph.6.18" class="v49_6_18">18</sup>จง​อธิษ‌ฐาน​ใน​พระ‍วิญ‌ญาณ​ทุก​เวลา​โดย​การ​อธิษ‌ฐาน​และ​การ​วิง‍วอน​ทุกๆ อย่าง เพราะ​เหตุ‍นี้​จง​เฝ้า‍ระวัง​ด้วย​ความ​เพียร​และ​ด้วย​การ​วิง‍วอน​เผื่อ​ธรร‌มิก‌ชน​ทุก​คน​อยู่​เสมอ </span><span class="v49_6_19"><sup id="Eph.6.19" class="v49_6_19">19</sup>และ​เผื่อ​ข้าพ‌เจ้า​ด้วย เพื่อ​ว่า​เมื่อ​ข้าพ‌เจ้า​พูด พระ‍องค์​จะ​ประ‌ทาน​ถ้อย‍คำ​แก่​ข้าพ‌เจ้า​ที่​จะ​สำแดง​ความ​ล้ำ‍ลึก​ของ​ข่าว‍ประ‌เสริฐ​อย่าง​กล้า‍หาญ </span><span class="v49_6_20"><sup id="Eph.6.20" class="v49_6_20">20</sup>เพราะ​ข่าว‍ประ‌เสริฐ​นี้​เอง​ทำ​ให้​ข้าพ‌เจ้า​เป็น​ทูต​ที่​ติด​โซ่​ตรวน และ​เพื่อ​ว่า​ข้าพ‌เจ้า​จะ​กล้า​พูด​ตาม​ที่​ข้าพ‌เจ้า​ควร​จะ​พูด​นั้น</span></p>
  <h3 class="s">คำ​ทัก‍ทาย​สุด‍ท้าย</h3>
  <p class="p"><span class="v49_6_21"><sup id="Eph.6.21" class="v49_6_21">21</sup>ที‌คิ‌กัส  ซึ่ง​เป็น​น้อง​ที่‍รัก​และ​เป็น​ผู้​ปรน‌นิ‌บัติ​ที่​ซื่อ‍สัตย์​ใน​องค์‍พระ‍ผู้‍เป็น‍เจ้า จะ​บอก​ให้​ท่าน​รู้​ทุก‍สิ่ง​ทุก‍อย่าง เพื่อ​พวก‍ท่าน​จะ​ได้​รู้​ด้วย​ว่า​ข้าพ‌เจ้า​เป็น​อยู่​อย่าง‍ไร​และ​ทำ​อะไร </span><span class="v49_6_22"><sup id="Eph.6.22" class="v49_6_22">22</sup>ข้าพ‌เจ้า​ส่ง​เขา​ไป​หา​ท่าน‍ทั้ง‍หลาย​เพราะ​เหตุ‍นี้ คือ​เพื่อ​ให้​ท่าน​รู้​ความ​เป็น​อยู่​ของ​เรา และ​เพื่อ​ให้​เขา​หนุน​ใจ​พวก‍ท่าน </span></p>
  <p class="p"><span class="v49_6_23"><sup id="Eph.6.23" class="v49_6_23">23</sup>ขอ​ให้​พี่‍น้อง​ได้​รับ​สันติ‍สุข และ​ความ​รัก​กับ​ความ​เชื่อ จาก​พระ‍เจ้า​พระ‍บิดา​และ​จาก​พระ‍เยซู‍คริสต์​องค์‍พระ‍ผู้‍เป็น‍เจ้า </span><span class="v49_6_24"><sup id="Eph.6.24" class="v49_6_24">24</sup>ขอ​พระ‍คุณ​ดำรง​อยู่​กับ​ทุก​คน​ที่​รัก​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา​ด้วย​ความ​รัก​ที่​ไม่‍มี​วัน​เสื่อม‍คลาย</span></p>
</div>