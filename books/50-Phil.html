<div id="Phil">
  <h1>ฟีลิปปี</h1>
</div>
<div id="Phil_nav">
  <p><a href="#Phil.1">ฟีลิปปี 1</a>&nbsp;<a href="#Phil.2">ฟีลิปปี 2</a>&nbsp;<a href="#Phil.3">ฟีลิปปี 3</a>&nbsp;<a href="#Phil.4">ฟีลิปปี 4</a>&nbsp;</p>
</div>
<div id="Phil.1" class="chapter">
  <h2>ฟีลิปปี 1</h2>
  <h3 class="s">การ​ทัก‍ทาย</h3>
  <p class="p"><span class="v50_1_1"><sup id="Phil.1.1" class="v50_1_1">1</sup>เปา‌โล​และ​ทิ‌โม‌ธี ผู้​รับ‍ใช้​ของ​พระ‍เยซู‍คริสต์</span></p>
  <p class="p"><span class="v50_1_1">เรียน บรร‌ดา​ธรร‌มิก‌ชน​ทุก​ท่าน​ใน​พระ‍เยซู‍คริสต์​ซึ่ง​อยู่​ใน​เมือง​ฟี‌ลิป‌ปี  รวม​ทั้ง​บรร‌ดา​ผู้‍ปก‍ครอง‍ดู‍แล​และ​มัค‌นา‌ยก</span></p>
  <p class="p"><span class="v50_1_2"><sup id="Phil.1.2" class="v50_1_2">2</sup>ขอ​ให้​พระ‍คุณ​และ​สันติ‍สุข​จาก​พระ‍เจ้า​พระ‍บิดา​ของ​เรา​และ​จาก​พระ‍เยซู‍คริสต์​องค์‍พระ‍ผู้‍เป็น‍เจ้า จง​ดำรง​อยู่​กับ​ท่าน‍ทั้ง‍หลาย​เถิด</span></p>
  <h3 class="s">คำ​อธิษ‌ฐาน​ของ​เปา‌โล​เพื่อ​คริส‌เตียน​ที่​ฟี‌ลิป‌ปี</h3>
  <p class="p"><span class="v50_1_3"><sup id="Phil.1.3" class="v50_1_3">3</sup>ข้าพ‌เจ้า​ขอบ‍พระ‍คุณ​พระ‍เจ้า​ทุก‍ครั้ง​ที่​ระลึก‍ถึง​ท่าน‍ทั้ง‍หลาย </span><span class="v50_1_4"><sup id="Phil.1.4" class="v50_1_4">4</sup>และ​ทุก‍ครั้ง​ที่​ข้าพ‌เจ้า​ทูล​ขอ​เพื่อ​ท่าน​ทุก​คน ก็​ทำ​การ​ทูล​ขอ​ด้วย​ความ​ยินดี​เสมอ </span><span class="v50_1_5"><sup id="Phil.1.5" class="v50_1_5">5</sup>เพราะ​ท่าน‍ทั้ง‍หลาย​มี​ส่วน​ร่วม​ใน​ข่าว‍ประ‌เสริฐ​ตั้ง‍แต่​วัน‍แรก​จน​เวลา‍นี้ </span><span class="v50_1_6"><sup id="Phil.1.6" class="v50_1_6">6</sup>ข้าพ‌เจ้า​แน่​ใจ​อย่าง‍นี้​ว่า​พระ‍องค์​ผู้​ทรง​เริ่ม‍ต้น​การ​ดี​ไว้​ใน​พวก‍ท่าน จะ​ทรง​ทำ​ให้​สำเร็จ​จน‍ถึง​วัน​แห่ง​พระ‍เยซู‍คริสต์ </span><span class="v50_1_7"><sup id="Phil.1.7" class="v50_1_7">7</sup>ที่​ข้าพ‌เจ้า​คิด​อย่าง‍นี้​เกี่ยว‍กับ​พวก‍ท่าน​ทุก​คน​ก็​ถูก‍ต้อง​แล้ว เพราะ‍ว่า​ท่าน​มี​ใจ​รัก​ข้าพ‌เจ้า  เนื่อง‍จาก​พวก‍ท่าน​มี​ส่วน​ร่วม​กับ​ข้าพ‌เจ้า​ใน​พระ‍คุณ​ทุก​คน ทั้ง​ใน​การ​ที่​ข้าพ‌เจ้า​ถูก​คุม‍ขัง และ​ใน​การ​ปก‍ป้อง​และ​หนุน​ให้​ข่าว‍ประ‌เสริฐ​ตั้ง‍มั่น‍คง </span><span class="v50_1_8"><sup id="Phil.1.8" class="v50_1_8">8</sup>เพราะ‍ว่า​พระ‍เจ้า​ทรง​เป็น​พยาน​ให้​ข้าพ‌เจ้า​ได้​ว่า ข้าพ‌เจ้า​คิด‍ถึง​ท่าน​ทุก​คน​เพียง‍ไร​ตาม​พระ‍ทัย​สงสาร​ของ​พระ‍เยซู‍คริสต์ </span><span class="v50_1_9"><sup id="Phil.1.9" class="v50_1_9">9</sup>และ​ข้าพ‌เจ้า​อธิษ‌ฐาน​ว่า​ขอ​ให้​ความ​รัก​ของ​ท่าน​ทวี​ยิ่งๆ ขึ้น​พร้อม​กับ​ความ​รู้​และ​วิจารณ‌ญาณ​ทุก​ด้าน </span><span class="v50_1_10"><sup id="Phil.1.10" class="v50_1_10">10</sup>เพื่อ​ท่าน‍ทั้ง‍หลาย​จะ​สัง‌เกต​เห็น​ได้​ว่า​สิ่ง‍ใด​ประ‌เสริฐ​ที่‍สุด เพื่อ​ท่าน​จะ​ได้​เป็น​คน​บริ‌สุทธิ์ เป็น​คน​ไม่‍มี​ที่‍ติ​ได้​ใน​วัน​แห่ง​พระ‍คริสต์ </span><span class="v50_1_11"><sup id="Phil.1.11" class="v50_1_11">11</sup>และ​เป็น​คน​ที่​เต็ม​บริ‌บูรณ์​ด้วย​ผล​ของ​ความ​ชอบ‍ธรรม​ซึ่ง​เกิด‍ขึ้น​โดย​ทาง​พระ‍เยซู‍คริสต์ เพื่อ​ถวาย​พระ‍เกียรติ​และ​การ​ยก‍ย่อง​แด่​พระ‍เจ้า</span></p>
  <h3 class="s">สำหรับ​เปา‌โล​นั้น​การ​มี​ชีวิต​อยู่​ก็​เพื่อ​พระ‍คริสต์</h3>
  <p class="p"><span class="v50_1_12"><sup id="Phil.1.12" class="v50_1_12">12</sup>พี่‍น้อง​ทั้ง‍หลาย ข้าพ‌เจ้า​ปรารถ‌นา​ให้​ท่าน​รู้​ว่า สิ่ง​ที่​เกิด‍ขึ้น​กับ​ข้าพ‌เจ้า​นั้น ได้​กลับ​เป็น​เหตุ​ให้​ข่าว‍ประ‌เสริฐ​แผ่​ขยาย​ออก​ไป </span><span class="v50_1_13"><sup id="Phil.1.13" class="v50_1_13">13</sup>ฉะนั้น​จึง​เป็น​ที่​รู้​กัน​ใน​หมู่​ผู้‍คุม​ประ‌จำ​กอง‍บัญชา‍การ​ทั้ง‍หมด​และ​คน​อื่นๆ ทุก​คน​ว่า การ​ที่​ข้าพ‌เจ้า​ถูก​คุม‍ขัง​นั้น ​ก็​เพื่อ​พระ‍คริสต์ </span><span class="v50_1_14"><sup id="Phil.1.14" class="v50_1_14">14</sup>และ​พี่‍น้อง​ส่วน​มาก​ก็​เกิด​ความ​มั่น‍ใจ​ใน​องค์‍พระ‍ผู้‍เป็น‍เจ้า​จาก​การ​ที่​ข้าพ‌เจ้า​ถูก​คุม‍ขัง และ​พวก‍เขา​มี​ความ​กล้า​มาก​ขึ้น​ที่​จะ​กล่าว​พระ‍วจนะ ​โดย​ปราศ‌จาก​ความ​กลัว</span></p>
  <p class="p"><span class="v50_1_15"><sup id="Phil.1.15" class="v50_1_15">15</sup>จริง‍อยู่​ที่​มี​บาง‍คน​ประ‌กาศ​พระ‍คริสต์​ด้วย​ความ​อิจฉา​และ​การ​วิวาท แต่​ก็​มี​บาง‍คน​ที่​ประ‌กาศ​ด้วย​เจตนา​ดี </span><span class="v50_1_16"><sup id="Phil.1.16" class="v50_1_16">16</sup>ฝ่าย​หนึ่ง​ประ‌กาศ​ด้วย​ความ​รัก โดย​รู้​ว่า​ข้าพ‌เจ้า​ได้​รับ​การ​แต่ง‍ตั้ง​ไว้​ให้​กล่าว​ปก‍ป้อง​ข่าว‍ประ‌เสริฐ​นั้น </span><span class="v50_1_17"><sup id="Phil.1.17" class="v50_1_17">17</sup>แต่​อีก​ฝ่าย​หนึ่ง​ประ‌กาศ​พระ‍คริสต์​ด้วย​การ​ชิง​ดี​กัน ไม่​ใช่​ด้วย​ความ​บริ‌สุทธิ์​ใจ จง‍ใจ​จะ​เพิ่ม​ความ​ยาก‍ลำ‌บาก​แก่​ข้าพ‌เจ้า​ใน​ระหว่าง​ถูก​คุม‍ขัง </span><span class="v50_1_18"><sup id="Phil.1.18" class="v50_1_18">18</sup>แต่​จะ​เป็น​อะไร​ไป​ล่ะ ไม่​ว่า​จะ​ประ‌กาศ​ด้วย​การ​เส‌แสร้ง​หรือ​ด้วย​ความ​จริง‍ใจ พระ‍คริสต์​ก็​ถูก​ประ‌กาศ​ไป​ใน​ทุก‍ที่  เรื่อง​นี้​แหละ​ที่​ทำ​ให้​ข้าพ‌เจ้า​ยินดี และ​ข้าพ‌เจ้า​ยัง​จะ​มี​ความ​ยินดี​ต่อ‍ไป​ด้วย </span><span class="v50_1_19"><sup id="Phil.1.19" class="v50_1_19">19</sup>เพราะ​ข้าพ‌เจ้า​รู้​ว่า​โดย​การ​ทูล​ขอ​ของ​ท่าน‍ทั้ง‍หลาย และ​โดย​การ​ช่วย‍เหลือ​ของ​พระ‍วิญ‌ญาณ​ของ​พระ‍เยซู‍คริสต์ สิ่ง‍นี้​จะ​เป็น​เหตุ​ให้​ข้าพ‌เจ้า​รอด‍พ้น </span><span class="v50_1_20"><sup id="Phil.1.20" class="v50_1_20">20</sup>ข้าพ‌เจ้า​คาด‍หมาย​และ​หวัง‍ว่า​จะ​ไม่‍ได้​รับ​ความ​ละ‍อาย​ใดๆ เลย แต่​โดย​ความ​กล้า‍หาญ​อย่าง‍ยิ่ง พระ‍คริสต์​จะ​ทรง​ได้​รับ​การ​ยก‍ย่อง​สรร‌เสริญ​ใน​ร่าง‍กาย​ของ​ข้าพ‌เจ้า​ใน​เวลา‍นี้​ดัง​เช่น​ที่​เคย​ได้​ตลอด​มา ไม่​ว่า​จะ​โดย​ชีวิต​หรือ​ความ​ตาย </span><span class="v50_1_21"><sup id="Phil.1.21" class="v50_1_21">21</sup>เพราะ​ว่า​สำหรับ​ข้าพ‌เจ้า การ​มี​ชีวิต​อยู่​ก็​เพื่อ​พระ‍คริสต์ และ​การ​ตาย​ก็​ได้​กำ‌ไร </span><span class="v50_1_22"><sup id="Phil.1.22" class="v50_1_22">22</sup>ถ้า​ข้าพ‌เจ้า​ยัง​จะ​มี​ชีวิต​อยู่​ใน​ร่าง‍กาย ข้าพ‌เจ้า​ก็​จะ​ทำ‍งาน​ให้​เกิด‍ผล แต่​ข้าพ‌เจ้า​ไม่​รู้​ว่า​จะ​เลือก​ฝ่าย​ไหน </span><span class="v50_1_23"><sup id="Phil.1.23" class="v50_1_23">23</sup>ข้าพ‌เจ้า​ลำ‌บาก​ใจ​ระหว่าง​สอง​ฝ่าย​นี้ คือ​ว่า ข้าพ‌เจ้า​มี​ความ​ปรารถ‌นา​จะ​จาก​ไป​เพื่อ​อยู่​กับ​พระ‍คริสต์ ซึ่ง​ประ‌เสริฐ​กว่า​มาก​นัก </span><span class="v50_1_24"><sup id="Phil.1.24" class="v50_1_24">24</sup>แต่​การ​ที่​ยัง​อยู่​ใน​ร่าง‍กาย​นี้​ก็​จำ‍เป็น​มาก​กว่า​สำหรับ​พวก‍ท่าน </span><span class="v50_1_25"><sup id="Phil.1.25" class="v50_1_25">25</sup>เมื่อ​แน่​ใจ​อย่าง‍นี้​แล้ว ข้าพ‌เจ้า​ก็​รู้​ว่า​ข้าพ‌เจ้า​จะ​ยัง​อยู่ คือ​อยู่​กับ​ท่าน​ทุก​คน​เพื่อ​ความ​เจริญ​และ​ความ​ชื่น‍ชม​ยินดี​ใน​ความ​เชื่อ​ของ​ท่าน‍ทั้ง‍หลาย </span><span class="v50_1_26"><sup id="Phil.1.26" class="v50_1_26">26</sup>เพื่อ​ที่​ว่า​ความ​ภูมิ‍ใจ​ใน​ตัว​ข้าพ‌เจ้า​ของ​พวก‍ท่าน​จะ​ทวี​ขึ้น​ใน​พระ‍เยซู‍คริสต์ เพราะ‍ว่า​ข้าพ‌เจ้า​จะ​มา‍หา​อีก‍ครั้ง</span></p>
  <p class="p"><span class="v50_1_27"><sup id="Phil.1.27" class="v50_1_27">27</sup>ขอ​เพียง​ให้​พวก‍ท่าน​ดำ‌เนิน​ชีวิต​สม​กับ​ข่าว‍ประ‌เสริฐ​ของ​พระ‍คริสต์ เพื่อ​ที่​ว่า​ไม่​ว่า​ข้าพ‌เจ้า​จะ​มา‍หา​และ​ได้​เห็น​หน้า​ท่าน หรือ​ไม่​มา‍หา ข้าพ‌เจ้า​ก็​จะ​ได้‍ยิน​ข่าว​เกี่ยว‍กับ​พวก‍ท่าน​ว่า ท่าน​ยืน‍หยัด​มั่น‍คง​เป็น​น้ำ‍หนึ่ง‍ใจ‍เดียว‍กัน ร่วม‍กัน​สู้​ด้วย​จิต‍ใจ​เดียว‍กัน​เพื่อ​ความ​เชื่อ​ที่​มา​จาก​ข่าว‍ประ‌เสริฐ </span><span class="v50_1_28"><sup id="Phil.1.28" class="v50_1_28">28</sup>และ​ท่าน​ไม่​เกรง‍กลัว​พวก​ที่​ขัด‍ขวาง​เลย สิ่ง‍นี้​เป็น​หลัก‍ฐาน​แห่ง​ความ​พินาศ​ต่อ​พวก‍เขา แต่​เป็น​หลัก‍ฐาน​แห่ง​ความ​รอด​ของ​พวก‍ท่าน และ​การ​ดัง​กล่าว ​มา​จาก​พระ‍เจ้า </span><span class="v50_1_29"><sup id="Phil.1.29" class="v50_1_29">29</sup>เพราะ​พระ‍เจ้า​ทรง​ให้​พระ‍คุณ​แก่​ท่าน​เพราะ​เห็น​แก่​พระ‍คริสต์ ไม่​ใช่​ให้​ท่าน‍ทั้ง‍หลาย​เชื่อ​ใน​พระ‍องค์​เท่า​นั้น แต่​ให้​ทน‍ทุกข์‍ยาก​เพราะ​เห็น​แก่​พระ‍องค์​ด้วย </span><span class="v50_1_30"><sup id="Phil.1.30" class="v50_1_30">30</sup>คือ​พวก‍ท่าน​ก็​มี​การ​สู้‍รบ​เหมือน​อย่าง​ที่​ท่าน​เคย​เห็น​มา​แล้ว​ใน​ตัว​ข้าพ‌เจ้า  และ​ได้‍ยิน​ใน​เวลา‍นี้​ว่า​ข้าพ‌เจ้า​กำลัง​สู้‍รบ​อยู่</span></p>
</div>
<div id="Phil.2" class="chapter">
  <h2>ฟีลิปปี 2</h2>
  <h3 class="s">การ​ถ่อม‍ใจ​ของ​คริสต‌ชน​และ​การ​ถ่อม‍พระ‍ทัย​ของ​พระ‍คริสต์</h3>
  <p class="p"><span class="v50_2_1"><sup id="Phil.2.1" class="v50_2_1">1</sup>เพราะ‍ฉะนั้น ใน​เมื่อ​มี​ความ​ชู‍ใจ​ใน​ความ​สัม‌พันธ์​กับ​พระ‍คริสต์ มี​การ​ปลอบ‌โยน​จาก​ความ​รัก มี​การ​สามัคคี‍ธรรม​กัน​จาก​พระ‍วิญ‌ญาณ และ​มี​ความ​เห็น‍ใจ​กัน​และ​ความ​เมตตา‍กรุณา </span><span class="v50_2_2"><sup id="Phil.2.2" class="v50_2_2">2</sup>ก็​ขอ​ให้​ท่าน‍ทั้ง‍หลาย​ทำ​ให้​ความ​ยินดี​ของ​ข้าพ‌เจ้า​เต็ม​เปี่ยม ด้วย​การ​มี​ความ​คิด​อย่าง​เดียว‍กัน มี​ความ​รัก​อย่าง​เดียว‍กัน มี​จิต‍ใจ​และ​ความ​คิด​เป็น​หนึ่ง​เดียว‍กัน </span><span class="v50_2_3"><sup id="Phil.2.3" class="v50_2_3">3</sup>อย่า​ทำ​สิ่ง‍ใด​ด้วย​การ​ชิง​ดี​หรือ​ถือ​ดี แต่​จง​ถือ‍ว่า​คน​อื่น​ดี​กว่า​ตัว​ด้วย​ใจ​ถ่อม </span><span class="v50_2_4"><sup id="Phil.2.4" class="v50_2_4">4</sup>อย่า​ให้​ต่าง‍คน‍ต่าง​เห็น​แก่​ประ‌โยชน์​ของ​ตน‍เอง แต่​จง​เห็น​แก่​ประ‌โยชน์​ของ​คน​อื่นๆ ด้วย </span><span class="v50_2_5"><sup id="Phil.2.5" class="v50_2_5">5</sup>จง​มี​จิต‍ใจ​เช่น‍นี้​ใน​พวก‍ท่าน​เหมือน​อย่าง​ที่​มี​ใน​พระ‍เยซู‍คริสต์ </span><span class="v50_2_6"><sup id="Phil.2.6" class="v50_2_6">6</sup>ผู้​ทรง​สภาพ​เป็น​พระ‍เจ้า ไม่​ทรง​ถือ‍ว่า​ความ​ทัด‌เทียม​กับ​พระ‍เจ้า​เป็น​สิ่ง​ที่​จะ​ต้อง​ยึด​ไว้ </span><span class="v50_2_7"><sup id="Phil.2.7" class="v50_2_7">7</sup>แต่​ทรง​สละ​พระ‍องค์​เอง​และ​ทรง​รับ​สภาพ​ทาส ทรง​ถือ‍กำ‌เนิด​เป็น​มนุษย์ และ​ทรง​ปรา‌กฏ​อยู่​ใน​สภาพ​มนุษย์ </span><span class="v50_2_8"><sup id="Phil.2.8" class="v50_2_8">8</sup>พระ‍องค์​ทรง​ถ่อม‍ตัว​ลง ทรง​ยอม​เชื่อ‍ฟัง​จน‍ถึง​ความ​มรณา กระ‌ทั่ง​มรณา​บน​กาง‌เขน </span><span class="v50_2_9"><sup id="Phil.2.9" class="v50_2_9">9</sup>เพราะ‍ฉะนั้น​พระ‍เจ้า​จึง​ทรง​ยก​พระ‍องค์​ขึ้น​สูง‍สุด และ​ประ‌ทาน​พระ‍นาม​เหนือ​นาม​ทั้ง‍หมด​แก่​พระ‍องค์ </span><span class="v50_2_10"><sup id="Phil.2.10" class="v50_2_10">10</sup>เพื่อ​ที่​ว่า​เพราะ​พระ‍นาม​ของ​พระ‍เยซู​นั้น ทุก​ชีวิต ​ใน​สวรรค์ บน​แผ่น‍ดิน​โลก และ​ใต้​พื้น​แผ่น‍ดิน​โลก จะ​คุก‍เข่า​ลง​กราบ​พระ‍องค์ </span><span class="v50_2_11"><sup id="Phil.2.11" class="v50_2_11">11</sup>และ​เพื่อ​ที่​ว่า​ทุก​ลิ้น​จะ​ยอม‍รับ​ว่า​พระ‍เยซู‍คริสต์​ทรง​เป็น​องค์‍พระ‍ผู้‍เป็น‍เจ้า เป็น​การ​ถวาย​พระ‍เกียรติ​แด่​พระ‍เจ้า​พระ‍บิดา</span></p>
  <h3 class="s">ส่อง‍แสง​ดุจ​ดวง​สว่าง​ต่างๆ ใน​โลก</h3>
  <p class="p"><span class="v50_2_12"><sup id="Phil.2.12" class="v50_2_12">12</sup>ฉะนั้น พวก​ที่‍รัก​ของ​ข้าพ‌เจ้า เหมือน​อย่าง​ที่​ท่าน​เชื่อ‍ฟัง​ข้าพ‌เจ้า​อยู่​เสมอ ท่าน​จง​อุตส่าห์​ประ‌พฤติ​อย่าง​สม​กับ​ความ​รอด ​ของ​ท่าน‍ทั้ง‍หลาย ด้วย​ความ​เกรง‍กลัว​และ​ตัว‍สั่น ไม่​เฉพาะ​ใน​เวลา​ที่​ข้าพ‌เจ้า​อยู่​ด้วย​เท่า‍นั้น แต่​มาก​ยิ่ง‍กว่า‍นั้น‍อีก​ใน​เวลา​ที่​ข้าพ‌เจ้า​ไม่​อยู่ </span><span class="v50_2_13"><sup id="Phil.2.13" class="v50_2_13">13</sup>เพราะ‍ว่า​พระ‍เจ้า​เป็น​ผู้​ทรง​ทำ​การ​อยู่​ภาย‍ใน​พวก‍ท่าน ให้​ท่าน​มี​ความ​ประ‌สงค์​และ​มี​ความ​สามารถ​ทำ​ตาม​ชอบ‍พระ‍ทัย​ของ​พระ‍องค์</span></p>
  <p class="p"><span class="v50_2_14"><sup id="Phil.2.14" class="v50_2_14">14</sup>จง​ทำ​ทุก‍สิ่ง​โดย​ปราศ‌จาก​การ​บ่น​และ​การ​ทุ่ม‍เถียง​กัน </span><span class="v50_2_15"><sup id="Phil.2.15" class="v50_2_15">15</sup>เพื่อ​ท่าน‍ทั้ง‍หลาย​จะ​ไม่‍มี​ที่‍ติ​และ​ไร้​ความ​ผิด เป็น​บุตร​ของ​พระ‍เจ้า​ที่​ปราศ‌จาก​ตำ‌หนิ​ท่าม‍กลาง​ชน‍ชาติ​ที่​คด‍โกง​และ​วิปลาส  ท่าน​ปรา‌กฏ​ใน​หมู่​พวก‍เขา​ดุจ​ดวง‍สว่าง​ต่างๆ ใน​โลก </span><span class="v50_2_16"><sup id="Phil.2.16" class="v50_2_16">16</sup>จง​ยึด‍มั่น​ใน​พระ‍วจนะ​แห่ง​ชีวิต เพื่อ​ข้าพ‌เจ้า​จะ​มี​ความ​ภูมิ‍ใจ​ใน​วัน​ของ​พระ‍คริสต์​ว่า​ข้าพ‌เจ้า​ไม่‍ได้​วิ่ง‍แข่ง​โดย​เปล่า‍ประ‌โยชน์ หรือ​ตราก‌ตรำ​โดย​เปล่า‍ประ‌โยชน์ </span><span class="v50_2_17"><sup id="Phil.2.17" class="v50_2_17">17</sup>แต่​ถึง‍แม้‍ว่า​ข้าพ‌เจ้า​ถูก​เท​ดุจ​เครื่อง‍ดื่ม‍บูชา​ลง​บน​เครื่อง‍บูชา​ที่​ท่าน​ถวาย​เพราะ​ความ​เชื่อ ข้าพ‌เจ้า​ก็​ยินดี​และ​ร่วม​ยินดี​กับ​พวก‍ท่าน​ทุก‍คน </span><span class="v50_2_18"><sup id="Phil.2.18" class="v50_2_18">18</sup>และ​ท่าน​ก็​ควร​ยินดี​และ​ร่วม​ยินดี​กับ​ข้าพ‌เจ้า​ด้วย</span></p>
  <h3 class="s">ทิ‌โม‌ธี​และ​เอ‌ปา‌โฟร‌ดิ‌ทัส</h3>
  <p class="p"><span class="v50_2_19"><sup id="Phil.2.19" class="v50_2_19">19</sup>ข้าพ‌เจ้า​หวัง​ใน​พระ‍เยซู​องค์‍พระ‍ผู้‍เป็น‍เจ้า​ว่า ใน​ไม่​ช้า​นี้​ข้าพ‌เจ้า​จะ​ส่ง​ทิ‌โม‌ธี​ไป​หา​พวก‍ท่าน เพื่อ​ข้าพ‌เจ้า​จะ​ได้​รับ​ความ​ชู‍ใจ​เมื่อ​รู้​ข่าว​ของ​ท่าน </span><span class="v50_2_20"><sup id="Phil.2.20" class="v50_2_20">20</sup>เพราะ‍ว่า​ข้าพ‌เจ้า​ไม่‍มี​ใคร​อื่น​ที่​เหมือน​ทิ‌โม‌ธี​ซึ่ง​เอา‍ใจ‍ใส่​เรื่อง​ของ​พวก‍ท่าน​จริงๆ </span><span class="v50_2_21"><sup id="Phil.2.21" class="v50_2_21">21</sup>เพราะ‍ว่า​คน​อื่นๆ แสวง‍หา​ประ‌โยชน์​ของ​พวก‍เขา​เอง​ทุก‍คน ไม่​ใช่​ประ‌โยชน์​ของ​พระ‍เยซู‍คริสต์ </span><span class="v50_2_22"><sup id="Phil.2.22" class="v50_2_22">22</sup>และ​ท่าน‍ทั้ง‍หลาย​รู้​ถึง​คุณ‍ค่า​ของ​ทิ‌โม‌ธี​ดี​ว่า​เขา​ได้​รับ‍ใช้​ร่วม​กับ​ข้าพ‌เจ้า​ใน​การ​ประ‌กาศ​ข่าว‍ประ‌เสริฐ เหมือน​อย่าง​บุตร​กับ​บิดา </span><span class="v50_2_23"><sup id="Phil.2.23" class="v50_2_23">23</sup>เพราะ‍ฉะนั้น​ข้าพ‌เจ้า​จึง​หวัง​ว่า​จะ​ส่ง​เขา​ไป​โดย​เร็ว เมื่อ​พอ​จะ​เห็น​ได้​ว่า​อะไร​จะ​เกิด‍ขึ้น​กับ​ข้าพ‌เจ้า </span><span class="v50_2_24"><sup id="Phil.2.24" class="v50_2_24">24</sup>และ​ข้าพ‌เจ้า​แน่‍ใจ​ใน​องค์‍พระ‍ผู้‍เป็น‍เจ้า​ว่า​ใน​ไม่​ช้า​ข้าพ‌เจ้า​ก็​จะ​ไป​หา​ด้วย</span></p>
  <p class="p"><span class="v50_2_25"><sup id="Phil.2.25" class="v50_2_25">25</sup>ข้าพ‌เจ้า​เห็น​ว่า​จำ‍เป็น​จะ​ต้อง​ส่ง​เอ‌ปา‌โฟร‌ดิ‌ทัส​ไป​หา​พวก‍ท่าน เขา​เป็น​ทั้ง​พี่‍น้อง เพื่อน‍ร่วม‍งาน และ​เพื่อน‍ทหาร​ของ​ข้าพ‌เจ้า และ​ยัง​เป็น​ตัว‍แทน ​ที่​พวก‍ท่าน​ส่ง​มา​ปรน‌นิ‌บัติ​ข้าพ‌เจ้า​ใน​ยาม​ที่​ข้าพ‌เจ้า​ขาด‍แคลน </span><span class="v50_2_26"><sup id="Phil.2.26" class="v50_2_26">26</sup>เพราะ​เขา​คิด‍ถึง​ท่าน​ทุก​คน​และ​เป็น​ทุกข์​เพราะ‍ว่า​พวก‍ท่าน​ได้‍ยิน​ว่า​เขา​ป่วย </span><span class="v50_2_27"><sup id="Phil.2.27" class="v50_2_27">27</sup>เขา​ป่วย​จริงๆ จน​เกือบ​จะ​ตาย แต่​พระ‍เจ้า​ทรง​พระ‍เมตตา​เขา และ​ไม่​เฉพาะ​แต่​เขา​คน​เดียว แต่​ทรง​เมตตา​ข้าพ‌เจ้า​ด้วย​เพื่อ​ไม่‍ให้​ข้าพ‌เจ้า​มี​ทุกข์​ซ้อน​ทุกข์ </span><span class="v50_2_28"><sup id="Phil.2.28" class="v50_2_28">28</sup>เพราะ‍ฉะนั้น ข้าพ‌เจ้า​จึง​ปรารถ‌นา​ที่​จะ​ส่ง​เขา​ไป​ยิ่ง‍ขึ้น เพื่อ​พวก‍ท่าน​จะ​ได้​ยินดี​ที่​เห็น​เขา​อีก และ​เพื่อ​ความ​ร้อน‍ใจ​ของ​ข้าพ‌เจ้า​จะ​บรร‌เทา​ลง </span><span class="v50_2_29"><sup id="Phil.2.29" class="v50_2_29">29</sup>เพราะ‍ฉะนั้น ท่าน‍ทั้ง‍หลาย​จง​ต้อน‍รับ​เขา​ใน​องค์‍พระ‍ผู้‍เป็น‍เจ้า​ด้วย​ความ​ยินดี​ยิ่ง และ​จง​นับ‍ถือ​คน​ประ‌เภท​นี้ </span><span class="v50_2_30"><sup id="Phil.2.30" class="v50_2_30">30</sup>เพราะ​เขา​เกือบ​จะ​ตาย​เนื่อง‍จาก​งาน​ของ​พระ‍คริสต์ เขา​เสี่ยง​ชีวิต​ของ​เขา​เพื่อ​การ​ปรน‌นิ‌บัติ​ของ​พวก‍ท่าน​ที่​ไม่​อาจ​ทำ​ให้​ข้าพ‌เจ้า​ได้​นั้น​จะ​สำเร็จ​บริ‌บูรณ์</span></p>
</div>
<div id="Phil.3" class="chapter">
  <h2>ฟีลิปปี 3</h2>
  <h3 class="s">ความ​ชอบ‍ธรรม​ที่​แท้‍จริง</h3>
  <p class="p"><span class="v50_3_1"><sup id="Phil.3.1" class="v50_3_1">1</sup>สุด‍ท้าย​นี้ พี่‍น้อง​ของ​ข้าพ‌เจ้า จง​ชื่น‍ชม​ยินดี​ใน​องค์‍พระ‍ผู้‍เป็น‍เจ้า การ​เขียน​ข้อ‍ความ​เหล่า‍นี้​ถึง​ท่าน‍ทั้ง‍หลาย​ซ้ำ​อีก​ไม่​ใช่​เรื่อง​ลำ‌บาก​สำหรับ​ข้าพ‌เจ้า และ​ยัง​เป็น​เรื่อง​ปลอด‍ภัย​สำหรับ​ท่าน </span><span class="v50_3_2"><sup id="Phil.3.2" class="v50_3_2">2</sup>จง​ระวัง​พวก​สุนัข จง​ระวัง​พวก​ที่​ทำ‍ชั่ว จง​ระวัง​พวก​เชือด‍เนื้อ‍เถือ‍หนัง </span><span class="v50_3_3"><sup id="Phil.3.3" class="v50_3_3">3</sup>เพราะ‍ว่า​เรา​ต่าง‍หาก​ที่​เป็น​พวก​เข้า‍สุหนัต เป็น​พวก​ที่​นมัส‌การ​โดย​พระ‍วิญ‌ญาณ​ของ​พระ‍เจ้า อวด​พระ‍เยซู‍คริสต์ และ​ไม่​ไว้‍ใจ​ใน​เนื้อ​หนัง </span><span class="v50_3_4"><sup id="Phil.3.4" class="v50_3_4">4</sup>แม้‍ว่า​ข้าพ‌เจ้า​เอง​ก็​มี​เหตุ​ที่​จะ​ไว้‍ใจ​ใน​เนื้อ‍หนัง​ด้วย ถ้า​คน​อื่น​คิด‍ว่า​เขา​มี​เหตุ​ที่​จะ​ไว้‍ใจ​ใน​เนื้อ‍หนัง ข้าพ‌เจ้า​ก็​มี​มาก​ยิ่ง‍กว่า‍นั้น‍อีก </span><span class="v50_3_5"><sup id="Phil.3.5" class="v50_3_5">5</sup>ข้าพ‌เจ้า​เข้า‍สุหนัต​ใน​วัน‍ที่​แปด​ที่​คลอด​มา เป็น​ชน‍ชาติ​อิสรา‌เอล อยู่​ใน​เผ่า​เบน‌ยา‌มิน  เป็น​ชาว​ฮีบรู​ที่​เกิด​จาก​คน​ฮีบรู ใน​ด้าน​ธรรม‍บัญญัติ​ก็​อยู่​ใน​คณะ​ฟาริสี  </span><span class="v50_3_6"><sup id="Phil.3.6" class="v50_3_6">6</sup>ใน​ด้าน​ความ​กระ‌ตือ‍รือ‌ร้น​ก็​ได้​ข่ม‍เหง​คริสต‌จักร  ใน​ด้าน​ความ​ชอบ‍ธรรม​ตาม​ธรรม‍บัญญัติ​ก็​ไม่‍มี​ที่​ติ </span><span class="v50_3_7"><sup id="Phil.3.7" class="v50_3_7">7</sup>แต่​ว่า​อะไร​ที่​เคย​เป็น​กำ‌ไร​ของ​ข้าพ‌เจ้า ข้าพ‌เจ้า​ได้​ถือ‍ว่า​สิ่ง‍นั้น​เป็น​การ​ขาด‍ทุน​แล้ว​เพราะ​เหตุ​พระ‍คริสต์ </span><span class="v50_3_8"><sup id="Phil.3.8" class="v50_3_8">8</sup>ยิ่ง‍กว่า‍นั้น​ข้าพ‌เจ้า​ถือ‍ว่า​ทุก‍สิ่ง​เป็น​การ​ขาด‍ทุน เพราะ​เหตุ​คุณ‍ค่า​อัน​สูง​ยิ่ง​ของ​การ​ได้​รู้‍จัก​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​ข้าพ‌เจ้า เพราะ​เหตุ​พระ‍องค์​ข้าพ‌เจ้า​ยอม​ขาด‍ทุน​ทุก‍อย่าง และ​ถือ‍ว่า​สิ่ง​เหล่า‍นั้น​เป็น​เหมือน​เศษ​ขยะ​เพื่อ​ว่า​ข้าพ‌เจ้า​จะ​ได้​พระ‍คริสต์​เป็น​กำ‌ไร </span><span class="v50_3_9"><sup id="Phil.3.9" class="v50_3_9">9</sup>และ​จะ​ได้​เห็น​ว่า​ข้าพ‌เจ้า​อยู่​ใน​พระ‍องค์ ไม่‍มี​ความ​ชอบ‍ธรรม​ที่​ได้​มา​จาก​ธรรม‍บัญญัติ มี​แต่​ที่​ได้​มา​โดย​ความ​เชื่อ​ใน​พระ‍คริสต์ คือ​ความ​ชอบ‍ธรรม​ที่​มา​จาก​พระ‍เจ้า​โดย​ความ​เชื่อ </span><span class="v50_3_10"><sup id="Phil.3.10" class="v50_3_10">10</sup>ข้าพ‌เจ้า​ต้อง‍การ​จะ​รู้‍จัก​พระ‍องค์ คือ ​รู้‍จัก​ฤทธิ์‍เดช​แห่ง​การ​คืน‍พระ‍ชนม์​ของ​พระ‍องค์​และ​รู้‍จัก​การ​มี​ส่วน​ร่วม​ใน​ความ​ทุกข์​ของ​พระ‍องค์ และ​เป็น​เหมือน​กับ​พระ‍องค์​ใน​ความ​ตาย​นั้น </span><span class="v50_3_11"><sup id="Phil.3.11" class="v50_3_11">11</sup>ทั้ง​มุ่ง‍หวัง​ที่​จะ​ได้​เป็น​ขึ้น​จาก​ความ​ตาย​ด้วย</span></p>
  <h3 class="s">บาก‍บั่น​มุ่ง​ไป​สู่​หลัก‍ชัย</h3>
  <p class="p"><span class="v50_3_12"><sup id="Phil.3.12" class="v50_3_12">12</sup>ไม่​ใช่​ว่า​ข้าพ‌เจ้า​ได้​รับ​แล้ว หรือ​ดี‍พร้อม​แล้ว แต่​ข้าพ‌เจ้า​กำลัง​บาก‍บั่น​มุ่ง​ไป​เพื่อ​ที่​จะ​ฉวย​ไว้​เพราะ ​พระ‍เยซู‍คริสต์​ทรง​ฉวย​ข้าพ‌เจ้า​ไว้ </span><span class="v50_3_13"><sup id="Phil.3.13" class="v50_3_13">13</sup>พี่‍น้อง​ทั้ง‍หลาย ข้าพ‌เจ้า​ไม่​ถือ‍ว่า​ข้าพ‌เจ้า​ฉวย​ไว้​ได้​แล้ว แต่​ข้าพ‌เจ้า​ทำ​อย่าง​หนึ่ง คือ​ลืม​สิ่ง​ที่​ผ่าน​พ้น​มา แล้ว​โน้ม​ตัว​ไป​ยัง​สิ่ง​ที่​อยู่​เบื้อง‍หน้า </span><span class="v50_3_14"><sup id="Phil.3.14" class="v50_3_14">14</sup>และ​ข้าพ‌เจ้า​บาก‍บั่น​มุ่ง​ไป​สู่​หลัก‍ชัย เพื่อ​จะ​ได้​รับ​รางวัล​คือ​การ​ทรง​เรียก​แห่ง​เบื้อง‍บน​ซึ่ง​มี​ใน​พระ‍เยซู‍คริสต์ </span><span class="v50_3_15"><sup id="Phil.3.15" class="v50_3_15">15</sup>เพราะ‍ฉะนั้น เรา​ที่​เป็น​ผู้‍ใหญ่​แล้ว​จง​คิด​อย่าง‍นี้ และ​ถ้า​พวก‍ท่าน​คิด​อีก​อย่าง​หนึ่ง พระ‍เจ้า​ก็​จะ​ทรง​ให้​เรื่อง​นี้​ประ‌จักษ์​แก่​ท่าน​ด้วย </span><span class="v50_3_16"><sup id="Phil.3.16" class="v50_3_16">16</sup>อย่าง‍ไร​ก็​ตาม เรา​ได้​แค่‍ไหน​แล้ว ก็​จง​ดำ‌เนิน​ตาม​นั้น​ต่อ‍ไป</span></p>
  <p class="p"><span class="v50_3_17"><sup id="Phil.3.17" class="v50_3_17">17</sup>พี่‍น้อง​ทั้ง‍หลาย จง​ร่วม‍กัน​ทำ​ตาม​แบบ‍อย่าง​ของ​ข้าพ‌เจ้า  ท่าน​มี​เรา​เป็น​ตัว‍อย่าง​แล้ว จง​สัง‌เกต‍ดู​คน​เหล่า‍นั้น​ที่​ดำ‌เนิน​ชีวิต​ตาม​แบบ​อย่าง​ที่​เรา​วาง​ไว้​ให้​พวก‍ท่าน​นั้น </span><span class="v50_3_18"><sup id="Phil.3.18" class="v50_3_18">18</sup>เพราะ‍ว่า​มี​หลาย​คน​ที่​ดำ‌เนิน​ชีวิต​เป็น​ศัตรู​ต่อ​กาง‌เขน​ของ​พระ‍คริสต์ ซึ่ง​ข้าพ‌เจ้า​เคย​บอก​ท่าน​ถึง​เรื่อง​ของ​พวก‍เขา​เสมอ และ​เวลา‍นี้​บอก​อีก​ด้วย​น้ำ‍ตา​ไหล </span><span class="v50_3_19"><sup id="Phil.3.19" class="v50_3_19">19</sup>ปลาย‍ทาง​ของ​พวก‍เขา​คือ​ความ​พินาศ พระ​ของ​เขา​คือ​กระ‌เพาะ​อาหาร เขา​โอ้‍อวด​ใน​สิ่ง​ที่​น่า‍อับอาย​ของ​พวก‍เขา พวก‍เขา​คิด​แต่​เรื่อง​ทาง​โลก </span><span class="v50_3_20"><sup id="Phil.3.20" class="v50_3_20">20</sup>แต่​เรา​เป็น​พล‍เมือง​แห่ง​สวรรค์ และ​เรา​รอ‍คอย​ผู้​ช่วย​ให้​รอด​จาก​สวรรค์​คือ​พระ‍เยซู‍คริสต์​องค์‍พระ‍ผู้‍เป็น‍เจ้า </span><span class="v50_3_21"><sup id="Phil.3.21" class="v50_3_21">21</sup>พระ‍องค์​จะ​ทรง​เปลี่ยน‍แปลง​ร่าง‍กาย​อัน​ต่ำ‍ต้อย​ของ​เรา ให้​เหมือน​พระ‍กาย​ของ​พระ‍องค์​ที่​เต็ม​ด้วย​พระ‍รัศมี ตาม​พลัง​อำนาจ​ที่​ทำ​ให้​พระ‍องค์​สามารถ​ให้​ทุก‍สิ่ง​อยู่​ใต้​อำนาจ​ของ​พระ‍องค์</span></p>
</div>
<div id="Phil.4" class="chapter">
  <h2>ฟีลิปปี 4</h2>
  <p class="p"><span class="v50_4_1"><sup id="Phil.4.1" class="v50_4_1">1</sup>เพราะ‍ฉะนั้น​พี่‍น้อง​ของ​ข้าพ‌เจ้า ผู้​เป็น​ที่‍รัก เป็น​ที่​ปรารถ‌นา​อย่าง‍ยิ่ง เป็น​ที่​ยินดี และ​เป็น​มงกุฎ​ของ​ข้าพ‌เจ้า ท่าน​ที่‍รัก​ทั้ง‍หลาย จง​ยืน‍หยัด​มั่น‍คง​เช่น‍นี้​ใน​องค์‍พระ‍ผู้‍เป็น‍เจ้า​เถิด</span></p>
  <h3 class="s">การ​ตัก‍เตือน</h3>
  <p class="p"><span class="v50_4_2"><sup id="Phil.4.2" class="v50_4_2">2</sup>ข้าพ‌เจ้า​ขอ​เตือน​นาง​ยู‌โอ‌เดีย และ​ขอ​เตือน​นาง​สิน‌ทิ‌เค ให้​มี​จิต‍ใจ​ปรอง‌ดอง​กัน​ใน​องค์‍พระ‍ผู้‍เป็น‍เจ้า </span><span class="v50_4_3"><sup id="Phil.4.3" class="v50_4_3">3</sup>ข้าพ‌เจ้า​ขอ‍ร้อง​ตัว​ท่าน​ด้วย​ท่าน​ผู้​เป็น​เพื่อน‍ร่วม‍งาน​อย่าง​แท้‍จริง จง​ช่วย​ผู้‍หญิง​ทั้ง‍สอง​ที่​สู้​เพื่อ​ข่าว‍ประ‌เสริฐ​ร่วม​กับ​ข้าพ‌เจ้า เคล‌เมนท์ และ​คน​อื่นๆ ที่​เป็น​เพื่อน‍ร่วม‍งาน​ของ​ข้าพ‌เจ้า ซึ่ง​ชื่อ​ของ​เขา‍ทั้ง‍หลาย​มี​อยู่​ใน​หนัง‌สือ​แห่ง​ชีวิต​แล้ว</span></p>
  <p class="p"><span class="v50_4_4"><sup id="Phil.4.4" class="v50_4_4">4</sup>จง​ชื่น‍ชม​ยินดี​ใน​องค์‍พระ‍ผู้‍เป็น‍เจ้า​ทุก​เวลา ข้าพ‌เจ้า​ขอ​ย้ำ​อีก‍ครั้ง​ว่า​จง​ชื่น‍ชม​ยินดี​เถิด </span><span class="v50_4_5"><sup id="Phil.4.5" class="v50_4_5">5</sup>จง​ให้​ความ​อ่อน‍สุภาพ​ของ​ท่าน‍ทั้ง‍หลาย​ประ‌จักษ์​แก่​ทุก​คน องค์‍พระ‍ผู้‍เป็น‍เจ้า​ทรง​อยู่​ใกล้​แล้ว </span><span class="v50_4_6"><sup id="Phil.4.6" class="v50_4_6">6</sup>อย่า​กระ‌วน‍กระ‌วาย​ใน​สิ่ง‍ใดๆ เลย แต่​จง​ทูล​พระ‍เจ้า​ให้​ทรง​ทราบ​ทุก‍สิ่ง​ที่​พวก‍ท่าน​ขอ โดย​การ​อธิษ‌ฐาน​และ​การ​วิง‍วอน พร้อม​กับ​การ​ขอบ‍พระ‍คุณ </span><span class="v50_4_7"><sup id="Phil.4.7" class="v50_4_7">7</sup>แล้ว​สันติ‍สุข​ของ​พระ‍เจ้า​ที่​เกิน​ความ​เข้า‍ใจ จะ​คุ้ม‍ครอง​จิต‍ใจ​และ​ความ​คิด​ของ​ท่าน‍ทั้ง‍หลาย​ไว้​ใน​พระ‍เยซู‍คริสต์</span></p>
  <p class="p"><span class="v50_4_8"><sup id="Phil.4.8" class="v50_4_8">8</sup>สุด‍ท้าย​นี้​พี่‍น้อง​ทั้ง‍หลาย ขอ​จง​ใคร่‍ครวญ​ดู​สิ่ง​เหล่า‍นี้​คือ สิ่ง​ที่​เป็น​จริง สิ่ง​ที่​น่า‍นับ‍ถือ สิ่ง​ที่​ยุติ‍ธรรม สิ่ง​ที่​บริ‌สุทธิ์ สิ่ง​ที่​น่า‍รัก สิ่ง​ที่​ควร​แก่​การ​สรร‌เสริญ รวม​ทั้ง​ถ้า​มี​สิ่ง‍ใด​ที่​ยอด‍เยี่ยม สิ่ง‍ใด​ที่​น่า‍ยก‍ย่อง </span><span class="v50_4_9"><sup id="Phil.4.9" class="v50_4_9">9</sup>และ​พวก‍ท่าน​จง​ปฏิ‌บัติ​ตาม​สิ่ง​ที่​ท่าน​เรียน‍รู้ รับ​ไว้ ได้‍ยิน และ​ได้​เห็น​ใน​ข้าพ‌เจ้า แล้ว​พระ‍เจ้า​ผู้​ประ‌ทาน​สันติ‍สุข​จะ​สถิต​กับ​พวก‍ท่าน</span></p>
  <h3 class="s">ตอบ‍รับ​เรื่อง​ของ‍ฝาก​จาก​ชาว​ฟี‌ลิป‌ปี</h3>
  <p class="p"><span class="v50_4_10"><sup id="Phil.4.10" class="v50_4_10">10</sup>ข้าพ‌เจ้า​มี​ความ​ชื่น‍ชม​ยินดี​อย่าง‍ยิ่ง​ใน​องค์‍พระ‍ผู้‍เป็น‍เจ้า เพราะ‍ว่า​ใน​ที่‍สุด​ท่าน‍ทั้ง‍หลาย​ก็​หวน‍กลับ‍มา​คิด‍ถึง​ข้าพ‌เจ้า​อีก ความ​จริง​ท่าน​ยัง​คิด‍ถึง​ข้าพ‌เจ้า​อยู่ แต่​ยัง​หา​โอกาส​ไม่‍ได้ </span><span class="v50_4_11"><sup id="Phil.4.11" class="v50_4_11">11</sup>ข้าพ‌เจ้า​ไม่‍ได้​พูด​เนื่อง‍จาก​ความ​ขัด‍สน เพราะ​ข้าพ‌เจ้า​เรียน‍รู้​ที่​จะ​พอ‍ใจ​ใน​สภาพ​ที่​เป็น​อยู่ </span><span class="v50_4_12"><sup id="Phil.4.12" class="v50_4_12">12</sup>ข้าพ‌เจ้า​รู้‍จัก​ความ​ขาด‍แคลน​และ​รู้‍จัก​ความ​อุดม‍สม‌บูรณ์ ไม่​ว่า​ใน​กรณี​ใด​หรือ​ใน​ทุก​กรณี ข้าพ‌เจ้า​ได้​เรียน‍รู้​เคล็ด‍ลับ​ใน​การ​เผชิญ​ความ​อิ่ม‍ท้อง​และ​ความ​อด‍อยาก ความ​อุดม‍สม‌บูรณ์​และ​ความ​ขัด‍สน​แล้ว </span><span class="v50_4_13"><sup id="Phil.4.13" class="v50_4_13">13</sup>ข้าพ‌เจ้า​เผชิญ ​ได้​ทุก‍อย่าง​โดย​พระ‍องค์​ผู้​ทรง​เสริม​กำลัง​ข้าพ‌เจ้า</span></p>
  <p class="p"><span class="v50_4_14"><sup id="Phil.4.14" class="v50_4_14">14</sup>อย่าง‍ไร​ก็​ตาม ก็​ยัง​เป็น​ความ​กรุณา​ของ​ท่าน​ที่​มี​ส่วน​ใน​ความ​ยาก‍ลำ‌บาก​ของ​ข้าพ‌เจ้า </span><span class="v50_4_15"><sup id="Phil.4.15" class="v50_4_15">15</sup>และ​พวก‍ท่าน​ชาว​ฟี‌ลิป‌ปี​ก็​รู้​แล้ว​ว่า เมื่อ​ข้าพ‌เจ้า​ออก​จาก​แคว้น​มา‌ซิ‌โด‌เนีย​ใน​ช่วง​เริ่ม‍แรก​ของ​การ​ประ‌กาศ​ข่าว‍ประ‌เสริฐ​นั้น ไม่‍มี​คริสต‌จักร​ใด​มี​ส่วน​ร่วม​กับ​ข้าพ‌เจ้า​ใน​ราย‍รับ​ราย‍จ่าย​นอก‍จาก​ท่าน​พวก​เดียว </span><span class="v50_4_16"><sup id="Phil.4.16" class="v50_4_16">16</sup>แม้​แต่​เมื่อ​ข้าพ‌เจ้า​อยู่​ที่​เมือง​เธ‌สะ‌โล‌นิ‌กา  พวก‍ท่าน​ก็​ส่ง​ของ​ไป​ช่วย​ข้าพ‌เจ้า​ครั้ง​แล้ว​ครั้ง​เล่า  </span><span class="v50_4_17"><sup id="Phil.4.17" class="v50_4_17">17</sup>ไม่​ใช่​ว่า​ข้าพ‌เจ้า​เสาะ‍หา​ของ​กำ‌นัล แต่​ข้าพ‌เจ้า​เสาะ‍หา​ผล‍กำ‌ไร​ใน​บัญชี​ของ​พวก‍ท่าน​ให้​ทวี​มาก​ขึ้น </span><span class="v50_4_18"><sup id="Phil.4.18" class="v50_4_18">18</sup>ข้าพ‌เจ้า​ได้​รับ​ทุก‍อย่าง​ครบ‍ถ้วน​และ​มี​เหลือ‍เฟือ ข้าพ‌เจ้า​มี​เต็ม​บริ‌บูรณ์​เพราะ​ได้​รับ​ของ‍ฝาก​ของ​ท่าน‍ทั้ง‍หลาย​จาก​เอ‌ปา‌โฟร‌ดิ‌ทัส สิ่ง​เหล่า‍นั้น​เป็น​ของ‍ถวาย​ที่​หอม‍หวาน เป็น​เครื่อง‍บูชา ​ที่​พระ‍เจ้า​โปรด​รับ​และ​พอ‍พระ‍ทัย </span><span class="v50_4_19"><sup id="Phil.4.19" class="v50_4_19">19</sup>และ​พระ‍เจ้า​ของ​ข้าพ‌เจ้า​จะ​ประ‌ทาน​ทุก‍สิ่ง​ที่​จำ‍เป็น​แก่​พวก‍ท่าน​จาก​ทรัพย์​อัน​รุ่ง‍โรจน์​ของ​พระ‍องค์​ใน​พระ‍เยซู‍คริสต์ </span><span class="v50_4_20"><sup id="Phil.4.20" class="v50_4_20">20</sup>ขอ​พระ‍สิริ​จง​มี​แด่​พระ‍เจ้า​พระ‍บิดา​ของ​เรา​สืบๆ ไป​เป็น​นิตย์ อา‌เมน</span></p>
  <h3 class="s">คำ​ทัก‍ทาย​สุด‍ท้าย</h3>
  <p class="p"><span class="v50_4_21"><sup id="Phil.4.21" class="v50_4_21">21</sup>ข้าพ‌เจ้า​ขอ​ฝาก​คำ​ทัก‍ทาย​มา​ยัง​ธรร‌มิก‌ชน​ทุก‍คน​ใน​พระ‍เยซู‍คริสต์ พี่‍น้อง​ทั้ง‍หลาย​ที่​อยู่​ด้วย​กับ​ข้าพ‌เจ้า​ก็​ฝาก​คำ​ทัก‍ทาย​มา​ยัง​ท่าน </span><span class="v50_4_22"><sup id="Phil.4.22" class="v50_4_22">22</sup>พวก​ธรร‌มิก‌ชน​ทั้ง‍หมด​ฝาก​คำ​ทัก‍ทาย​มา​ยัง​ท่าน‍ทั้ง‍หลาย​ด้วย โดย‍เฉพาะ​อย่าง‍ยิ่ง​บรร‌ดา​คน​ที่​อยู่​ใน​ราช‌สำนัก​ของ​จักร‌พรรดิ​ซี‌ซาร์</span></p>
  <p class="p"><span class="v50_4_23"><sup id="Phil.4.23" class="v50_4_23">23</sup>ขอ​พระ‍คุณ​ของ​พระ‍เยซู‍คริสต์​องค์‍พระ‍ผู้‍เป็น‍เจ้า จง​ดำรง​อยู่​กับ​จิต‍วิญ‌ญาณ​ของ​ท่าน‍ทั้ง‍หลาย​เถิด</span></p>
</div>