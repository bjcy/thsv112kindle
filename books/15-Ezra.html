<div id="Ezra">
  <h1>เอสรา</h1>
</div>
<div id="Ezra_nav">
  <p><a href="#Ezra.1">เอสรา 1</a>&nbsp;<a href="#Ezra.2">เอสรา 2</a>&nbsp;<a href="#Ezra.3">เอสรา 3</a>&nbsp;<a href="#Ezra.4">เอสรา 4</a>&nbsp;<a href="#Ezra.5">เอสรา 5</a>&nbsp;<a href="#Ezra.6">เอสรา 6</a>&nbsp;<a href="#Ezra.7">เอสรา 7</a>&nbsp;<a href="#Ezra.8">เอสรา 8</a>&nbsp;<a href="#Ezra.9">เอสรา 9</a>&nbsp;<a href="#Ezra.10">เอสรา 10</a>&nbsp;</p>
</div>
<h2 id="Ezra.1">เอสรา 1</h2>
<div class="chapter">
  <h3 class="s">สิ้น‍สุด​การ​เป็น​เชลย​ใน​บา‌บิ‌โลน</h3>
  <p class="p"><span class="v15_1_1"><sup id="Ezra.1.1" class="v15_1_1">1</sup>ใน​ปี‍แรก​แห่ง​รัช‌กาล​ไซ‌รัส​กษัตริย์​แห่ง​เปอร์‌เซีย เพื่อ​พระ‍วจนะ​ของ​พระ‍ยาห์‌เวห์​ที่​ตรัส​โดย​ปาก​ของ​เย‌เร‌มีย์​จะ​สำเร็จ  พระ‍ยาห์‌เวห์​ทรง​เร้า​จิต‍ใจ​ของ​ไซ‌รัส​กษัตริย์​แห่ง​เปอร์‌เซีย พระ‍องค์​จึง​ทรง​ป่าว​ประ‌กาศ​ตลอด‍ราช‌อาณา‌จักร​ของ​พระ‍องค์ และ​ทรง​บัน‌ทึก​เป็น​ลาย‍ลักษณ์‍อักษร​ลง​ด้วย​ว่า</span></p>
  <p class="p"><span class="v15_1_2"><sup id="Ezra.1.2" class="v15_1_2">2</sup>“ไซ‌รัส​กษัตริย์​แห่ง​เปอร์‌เซีย​ตรัส​ดัง‍นี้​ว่า ‘พระ‍ยาห์‌เวห์​พระ‍เจ้า​แห่ง​ฟ้า‍สวรรค์​ได้​ประ‌ทาน​บรร‌ดา​ราช‌อาณา‌จักร​แห่ง​แผ่น‍ดิน​โลก​แก่​เรา และ​พระ‍องค์​ทรง​กำ‍ชับ​ให้​เรา​สร้าง​พระ‍นิ‌เวศ​ให้​พระ‍องค์​ที่​เย‌รู‌ซา‌เล็ม ​ซึ่ง​อยู่​ใน​ยู‌ดาห์ </span><span class="v15_1_3"><sup id="Ezra.1.3" class="v15_1_3">3</sup>มี​ใคร​ใน​หมู่​พวก‍ท่าน​ที่​เป็น​ประ‌ชา‍กร​ของ​พระ‍องค์? ขอ​พระ‍เจ้า​ของ​เขา​สถิต​กับ​เขา และ​ขอ​ให้​เขา​ขึ้น​ไป​ยัง​เย‌รู‌ซา‌เล็ม ซึ่ง​อยู่​ใน​ยู‌ดาห์​และ​สร้าง​พระ‍นิ‌เวศ​ของ​พระ‍ยาห์‌เวห์​พระ‍เจ้า​แห่ง​อิสรา‌เอล คือ​พระ‍องค์​ทรง​เป็น​พระ‍เจ้า​ผู้​สถิต​ใน​เย‌รู‌ซา‌เล็ม </span><span class="v15_1_4"><sup id="Ezra.1.4" class="v15_1_4">4</sup>และ​คน​ทั้ง‍ปวง​ที่​เหลือ​อยู่ ไม่​ว่า​เขา​จะ​อาศัย​อยู่ ณ ที่‍ใด ให้​บรร‌ดา​คน​ตาม​ที่​นั้นๆ ช่วย​เขา​ด้วย​เงิน​และ​ด้วย​ทอง‍คำ ด้วย​ข้าว‍ของ​และ​สัตว์‍เลี้ยง นอก‍เหนือ‍จาก​ของ‍ถวาย​ด้วย​ความ​สมัคร‍ใจ สำหรับ​พระ‍นิเวศ​ของ​พระ‍เจ้า​ซึ่ง​อยู่​ใน​เย‌รู‌ซา‌เล็ม’ ”</span></p>
  <p class="p"><span class="v15_1_5"><sup id="Ezra.1.5" class="v15_1_5">5</sup>แล้ว​หัว‍หน้า​ของ​ตระ‌กูล​แห่ง​ยู‌ดาห์​และ​เบน‌ยา‌มิน​ได้​เตรียม‍พร้อม ทั้ง​พวก​ปุ‌โร‌หิต​และ​คน​เลวี คือ​ทุก​คน​ที่​พระ‍เจ้า​ทรง​เร้า​จิต‍ใจ​ของ​เขา​ให้​ไป​สร้าง​พระ‍นิ‌เวศ​ของ​พระ‍ยาห์‌เวห์​ซึ่ง​อยู่​ใน​เย‌รู‌ซา‌เล็ม </span><span class="v15_1_6"><sup id="Ezra.1.6" class="v15_1_6">6</sup>และ​ทุก​คน​ที่​อยู่​แวด‍ล้อม​เขา​ก็​ได้​ช่วย​เขา​ด้วย​เครื่อง‍เงิน ด้วย​ทอง‍คำ ด้วย​ข้าว‍ของ ด้วย​สัตว์‍เลี้ยง และ​ด้วย​ของ​มี‍ค่า นอก‍เหนือ‍จาก​ของ‍ถวาย​ด้วย​ความ​สมัคร‍ใจ </span><span class="v15_1_7"><sup id="Ezra.1.7" class="v15_1_7">7</sup>กษัตริย์​ไซ‌รัส​ก็​ทรง​นำ​เครื่อง‍ใช้​ของ​พระ‍นิ‌เวศ​ของ​พระ‍ยาห์‌เวห์​ออก​มา ซึ่ง​เป็น​เครื่อง‍ใช้​ที่​เน‌บู‌คัด‌เนส‌ซาร์​ได้​ทรง​กวาด​มา​จาก​เย‌รู‌ซา‌เล็ม และ​ทรง​เก็บ​ไว้​ใน​วิหาร​แห่ง​พระ​ของ​พระ‍องค์ </span><span class="v15_1_8"><sup id="Ezra.1.8" class="v15_1_8">8</sup>ไซ‌รัส​กษัตริย์​แห่ง​เปอร์‌เซีย​ทรง​นำ​สิ่ง‍เหล่า‍นี้​ออก​มา​ใน​ความ​ดู‍แล​ของ​มิท‌เร‌ดาท สมุห‍พระ‍คลัง ผู้​นับ​ออก​ให้​แก่​เชช‌บัส‌ซาร์​เจ้า‍นาย​ของ​ยู‌ดาห์ </span><span class="v15_1_9"><sup id="Ezra.1.9" class="v15_1_9">9</sup>และ​นี่​เป็น​จำ‌นวน​ของ​สิ่ง​เหล่า‍นั้น อ่าง​ทอง‍คำ 30 ใบ อ่าง​เงิน 1,000 ใบ มีด 29 เล่ม </span><span class="v15_1_10"><sup id="Ezra.1.10" class="v15_1_10">10</sup>ชาม‍ทอง‍คำ 30 ใบ ชาม‍เงิน 410 ใบ และ​ภาชนะ​อย่าง​อื่น 1,000 ใบ </span><span class="v15_1_11"><sup id="Ezra.1.11" class="v15_1_11">11</sup>ภาชนะ​ที่​ทำ​ด้วย​ทอง‍คำ​และ​ทำ​ด้วย​เงิน​ทั้ง‍สิ้น​รวม 5,400 ใบ ทั้ง‍หมด​นี้​เชช‌บัส‌ซาร์​ได้​นำ​ขึ้น​มา เมื่อ​ได้​นำ​พวก​เชลย​ขึ้น​มา​จาก​บา‌บิ‌โลน​ถึง​กรุง‍เย‌รู‌ซา‌เล็ม</span></p>
</div>
<h2 id="Ezra.2">เอสรา 2</h2>
<div class="chapter">
  <h3 class="s">ราย‍นาม​เชลย​ที่​กลับ</h3>
  <p class="p"><span class="v15_2_1"><sup id="Ezra.2.1" class="v15_2_1">1</sup>ต่อ‍ไป‍นี้​เป็น​ประ‌ชา‍ชน​ของ​มณฑล​ที่​กลับ‍มา​จาก​การ​เป็น​เชลย​ใน​พวก​ที่​ถูก​กวาด‍ต้อน​ไป ซึ่ง​เน‌บู‌คัด‌เนส‌ซาร์​กษัตริย์​แห่ง​บา‌บิ‌โลน​ได้​กวาด‍ต้อน​ไป​เป็น​เชลย​ยัง​บา‌บิ‌โลน และ​กลับ‍มา​ยัง​เย‌รู‌ซา‌เล็ม​และ​ยู‌ดาห์ แต่‍ละ‍คน​ต่าง​ก็​ไป​ยัง​เมือง​ของ​ตน </span><span class="v15_2_2"><sup id="Ezra.2.2" class="v15_2_2">2</sup>เขา‍ทั้ง‍หลาย​มา​กับ​เศ‌รุบ‌บา‌เบล เย‌ชู‌อา เน‌หะ‌มีย์ เส‌ไร‌ยาห์ เร‌เอ‌ไล‌ยาห์ โมร‌เด‌คัย บิล‌ชาน มิส‌ปาร์ บิก‌วัย เร‌ฮูม และ​บา‌อา‌นาห์</span></p>
  <p class="p"><span class="v15_2_2">จำ‌นวน​ประ‌ชา‍ชน​อิสรา‌เอล คือ </span><span class="v15_2_3"><sup id="Ezra.2.3" class="v15_2_3">3</sup>พงศ์‍พันธุ์​ปา‌โรช 2,172 คน </span><span class="v15_2_4"><sup id="Ezra.2.4" class="v15_2_4">4</sup>พงศ์‍พันธุ์​เช‌ฟา‌ทิ‌ยาห์ 372 คน </span><span class="v15_2_5"><sup id="Ezra.2.5" class="v15_2_5">5</sup>พงศ์‍พันธุ์​อา‌ราห์ 775 คน </span><span class="v15_2_6"><sup id="Ezra.2.6" class="v15_2_6">6</sup>พงศ์‍พันธุ์​ปา‌หัท‌โม‌อับ คือ​พงศ์‍พันธุ์​ของ​เย‌ชู‌อา และ โย‌อาบ 2,812 คน </span><span class="v15_2_7"><sup id="Ezra.2.7" class="v15_2_7">7</sup>พงศ์‍พันธุ์​เอ‌ลาม 1,254 คน </span><span class="v15_2_8"><sup id="Ezra.2.8" class="v15_2_8">8</sup>พงศ์‍พันธุ์​ศัท‌ธู 945 คน </span><span class="v15_2_9"><sup id="Ezra.2.9" class="v15_2_9">9</sup>พงศ์‍พันธุ์​ศัก‌คัย 760 คน </span><span class="v15_2_10"><sup id="Ezra.2.10" class="v15_2_10">10</sup>พงศ์‍พันธุ์​บา‌นี 642 คน </span><span class="v15_2_11"><sup id="Ezra.2.11" class="v15_2_11">11</sup>พงศ์‍พันธุ์​เบ‌บัย 623 คน </span><span class="v15_2_12"><sup id="Ezra.2.12" class="v15_2_12">12</sup>พงศ์‍พันธุ์​อัส‌กาด 1,222 คน </span><span class="v15_2_13"><sup id="Ezra.2.13" class="v15_2_13">13</sup>พงศ์‍พันธุ์​อา‌โด‌นี‌คัม 666 คน </span><span class="v15_2_14"><sup id="Ezra.2.14" class="v15_2_14">14</sup>พงศ์‍พันธุ์​บิก‌วัย 2,056 คน </span><span class="v15_2_15"><sup id="Ezra.2.15" class="v15_2_15">15</sup>พงศ์‍พันธุ์​อา‌ดีน 454 คน </span><span class="v15_2_16"><sup id="Ezra.2.16" class="v15_2_16">16</sup>พงศ์‍พันธุ์​อา‌เทอร์ คือ ของ​เฮ‌เซ‌คี‌ยาห์ 98 คน </span><span class="v15_2_17"><sup id="Ezra.2.17" class="v15_2_17">17</sup>พงศ์‍พันธุ์​เบ‌ไซ 323 คน </span><span class="v15_2_18"><sup id="Ezra.2.18" class="v15_2_18">18</sup>พงศ์‍พันธุ์​โย‌ราห์ 112 คน </span><span class="v15_2_19"><sup id="Ezra.2.19" class="v15_2_19">19</sup>พงศ์‍พันธุ์​ฮา‌ชูม 223 คน </span><span class="v15_2_20"><sup id="Ezra.2.20" class="v15_2_20">20</sup>พงศ์‍พันธุ์​กิบ‌บาร์ 95 คน </span><span class="v15_2_21"><sup id="Ezra.2.21" class="v15_2_21">21</sup>พงศ์‍พันธุ์​ชาว​เบธ‌เล‌เฮม 123 คน </span><span class="v15_2_22"><sup id="Ezra.2.22" class="v15_2_22">22</sup>ชาว​เน‌โท‌ฟาห์ 56 คน </span><span class="v15_2_23"><sup id="Ezra.2.23" class="v15_2_23">23</sup>ชาว​อา‌นา‌โธท 128 คน </span><span class="v15_2_24"><sup id="Ezra.2.24" class="v15_2_24">24</sup>พงศ์‍พันธุ์​อัส‌มา‌เวท 42 คน </span><span class="v15_2_25"><sup id="Ezra.2.25" class="v15_2_25">25</sup>พงศ์‍พันธุ์​ชาว​คี‌ริ‌ยาท‍อา‌ริม ชาว​เค‌ฟี‌ราห์ และ​ชาว​เบ‌เอ‌โรท 743 คน </span><span class="v15_2_26"><sup id="Ezra.2.26" class="v15_2_26">26</sup>พงศ์‍พันธุ์​ชาว​รา‌มาห์ และ​ชาว​เก‌บา 621 คน </span><span class="v15_2_27"><sup id="Ezra.2.27" class="v15_2_27">27</sup>ชาว​มิค‌มาส 122 คน </span><span class="v15_2_28"><sup id="Ezra.2.28" class="v15_2_28">28</sup>ชาว​เบธ‌เอล​และ​ชาว​อัย 223 คน </span><span class="v15_2_29"><sup id="Ezra.2.29" class="v15_2_29">29</sup>พงศ์‍พันธุ์​ชาว​เน‌โบ 52 คน </span><span class="v15_2_30"><sup id="Ezra.2.30" class="v15_2_30">30</sup>พงศ์‍พันธุ์​ชาว​มัก‌บีช 156 คน </span><span class="v15_2_31"><sup id="Ezra.2.31" class="v15_2_31">31</sup>พงศ์‍พันธุ์​เอ‌ลาม​อีก‍คน‍หนึ่ง 1,254 คน </span><span class="v15_2_32"><sup id="Ezra.2.32" class="v15_2_32">32</sup>พงศ์‍พันธุ์​ชาว​ฮา‌ริม 320 คน </span><span class="v15_2_33"><sup id="Ezra.2.33" class="v15_2_33">33</sup>พงศ์‍พันธุ์​ชาว​โลด ชาว​ฮา‌ดิด และ​ชาว​โอ‌โน 725 คน </span><span class="v15_2_34"><sup id="Ezra.2.34" class="v15_2_34">34</sup>พงศ์‍พันธุ์​ชาว​เย‌รี‌โค 345 คน </span><span class="v15_2_35"><sup id="Ezra.2.35" class="v15_2_35">35</sup>พงศ์‍พันธุ์​เส‌นา‌อาห์ 3,630 คน</span></p>
  <p class="p"><span class="v15_2_36"><sup id="Ezra.2.36" class="v15_2_36">36</sup>บรร‌ดา​ปุ‌โร‌หิต คือ พงศ์‍พันธุ์​เย‌ดา‌ยาห์ ตระ‌กูล​เย‌ชู‌อา 973 คน </span><span class="v15_2_37"><sup id="Ezra.2.37" class="v15_2_37">37</sup>พงศ์‍พันธุ์​อิม‌เมอร์ 1,052 คน </span><span class="v15_2_38"><sup id="Ezra.2.38" class="v15_2_38">38</sup>พงศ์‍พันธุ์​ปาช‌เฮอร์ 1,247 คน </span><span class="v15_2_39"><sup id="Ezra.2.39" class="v15_2_39">39</sup>พงศ์‍พันธุ์​ฮา‌ริม 1,017 คน</span></p>
  <p class="p"><span class="v15_2_40"><sup id="Ezra.2.40" class="v15_2_40">40</sup>คน​เลวี คือ พงศ์‍พันธุ์​เย‌ชู‌อา และ​ขัด‌มี‌เอล คือ​พงศ์‍พันธุ์​โฮ‌ดา‌วิ‌ยาห์ 74 คน </span><span class="v15_2_41"><sup id="Ezra.2.41" class="v15_2_41">41</sup>พวก​นัก‍ร้อง คือ พงศ์‍พันธุ์​อา‌สาฟ 128 คน </span><span class="v15_2_42"><sup id="Ezra.2.42" class="v15_2_42">42</sup>พงศ์‍พันธุ์​คน​เฝ้า​ประตู คือ พงศ์‍พันธุ์​ชัล‌ลูม พงศ์‍พันธุ์​อา‌เทอร์ พงศ์‍พันธุ์​ทัล‌โมน พงศ์‍พันธุ์​อัก‌ขูบ พงศ์‍พันธุ์​ฮา‌ทิธา และ​พงศ์‍พันธุ์​โช‌บัย รวม‍กัน 139 คน</span></p>
  <p class="p"><span class="v15_2_43"><sup id="Ezra.2.43" class="v15_2_43">43</sup>บ่าว‍ไพร่​ประ‌จำ​พระ‍วิหาร คือ​พงศ์‍พันธุ์​ศี‌หะ พงศ์‍พันธุ์​ฮา‌สู‌ฟา พงศ์‍พันธุ์​ทับ‌บา‌โอท </span><span class="v15_2_44"><sup id="Ezra.2.44" class="v15_2_44">44</sup>พงศ์‍พันธุ์​เค‌โรส พงศ์‍พันธุ์​สี‌อา‌ฮา พงศ์‍พันธุ์​พา‌โดน </span><span class="v15_2_45"><sup id="Ezra.2.45" class="v15_2_45">45</sup>พงศ์‍พันธุ์​เล‌บา‌นาห์ พงศ์‍พันธุ์​ฮา‌กา‌บาห์ พงศ์‍พันธุ์​อัก‌ขูบ </span><span class="v15_2_46"><sup id="Ezra.2.46" class="v15_2_46">46</sup>พงศ์‍พันธุ์​ฮา‌กาบ พงศ์‍พันธุ์​ชัม‌ลัย พงศ์‍พันธุ์​ฮา‌นัน </span><span class="v15_2_47"><sup id="Ezra.2.47" class="v15_2_47">47</sup>พงศ์‍พันธุ์​กิด‌เดล พงศ์‍พันธุ์​กา‌ฮาร์ พงศ์‍พันธุ์​เร‌อา‌ยาห์ </span><span class="v15_2_48"><sup id="Ezra.2.48" class="v15_2_48">48</sup>พงศ์‍พันธุ์​เร‌ซีน พงศ์‍พันธุ์​เน‌โค‌ดา พงศ์‍พันธุ์​กัส‌ซาม </span><span class="v15_2_49"><sup id="Ezra.2.49" class="v15_2_49">49</sup>พงศ์‍พันธุ์​อุส‌ซา พงศ์‍พันธุ์​ปา‌เส‌อาห์ พงศ์‍พันธุ์​เบ‌สัย </span><span class="v15_2_50"><sup id="Ezra.2.50" class="v15_2_50">50</sup>พงศ์‍พันธุ์​อัส‌นาห์ พงศ์‍พันธุ์​เม‌อู‌นิม พงศ์‍พันธุ์​เน‌ฟิ‌สิม </span><span class="v15_2_51"><sup id="Ezra.2.51" class="v15_2_51">51</sup>พงศ์‍พันธุ์​บัค‌บูค พงศ์‍พันธุ์​ฮา‌คู‌ฟา พงศ์‍พันธุ์​ฮาร‌ฮูร </span><span class="v15_2_52"><sup id="Ezra.2.52" class="v15_2_52">52</sup>พงศ์‍พันธุ์​บัส‌ลูท พงศ์‍พันธุ์​เม‌หิ‌ดา พงศ์‍พันธุ์​ฮาร‌ชา </span><span class="v15_2_53"><sup id="Ezra.2.53" class="v15_2_53">53</sup>พงศ์‍พันธุ์​บาร‌โขส พงศ์‍พันธุ์​สิ‌เส‌รา พงศ์‍พันธุ์​เท‌มาห์ </span><span class="v15_2_54"><sup id="Ezra.2.54" class="v15_2_54">54</sup>พงศ์‍พันธุ์​เน‌ซิ‌ยาห์ และ​พงศ์‍พันธุ์​ฮา‌ทิ‌ฟา</span></p>
  <p class="p"><span class="v15_2_55"><sup id="Ezra.2.55" class="v15_2_55">55</sup>พงศ์‍พันธุ์​ข้า‍ราช‌การ​ของ​ซา‌โล‌มอน คือ​พงศ์‍พันธุ์​โส‌ทัย พงศ์‍พันธุ์​หัส‌โส‌เฟ‌เรท พงศ์‍พันธุ์​เป‌รุ‌ดา </span><span class="v15_2_56"><sup id="Ezra.2.56" class="v15_2_56">56</sup>พงศ์‍พันธุ์​ยา‌อา‌ลาห์ พงศ์‍พันธุ์​ดาร‌โคน พงศ์‍พันธุ์​กิด‌เดล </span><span class="v15_2_57"><sup id="Ezra.2.57" class="v15_2_57">57</sup>พงศ์‍พันธุ์​เช‌ฟา‌ทิ‌ยาห์ พงศ์‍พันธุ์​ฮัท‌ธิล พงศ์‍พันธุ์​โป‌เค‌เรท‌หัส‌ซา‌บา‌อิม และ​พงศ์‍พันธุ์​อา‌มี</span></p>
  <p class="p"><span class="v15_2_58"><sup id="Ezra.2.58" class="v15_2_58">58</sup>บ่าว‍ไพร่​ประ‌จำ​พระ‍วิหาร​และ​พงศ์‍พันธุ์​ของ​ข้า‍ราช‌การ​ของ​ซา‌โล‌มอน​ทั้ง‍สิ้น เป็น 392 คน</span></p>
  <p class="p"><span class="v15_2_59"><sup id="Ezra.2.59" class="v15_2_59">59</sup>ต่อ‍ไป‍นี้​เป็น​พวก​ที่​ขึ้น​มา​จาก​เทล‌เม‌ลาห์ เทล‌ฮาร‌ชา เค‌รูบ อัด‌ดาน และ​อิม‌เมอร์ แม้​พวก‍เขา​จะ​พิสูจน์​ตระ‌กูล​ของ​เขา​หรือ​เชื้อ‍สาย​ของ​เขา​ไม่‍ได้ ว่า​เขา​เป็น​คน​อิสรา‌เอล​หรือ​ไม่ คือ </span><span class="v15_2_60"><sup id="Ezra.2.60" class="v15_2_60">60</sup>พงศ์‍พันธุ์​เด‌ลา‌ยาห์ พงศ์‍พันธุ์​โท‌บี‌อาห์ และ​พงศ์‍พันธุ์​เน‌โค‌ดา รวม 652 คน </span><span class="v15_2_61"><sup id="Ezra.2.61" class="v15_2_61">61</sup>และ​จาก​พงศ์‍พันธุ์​ปุ‌โร‌หิต​ด้วย คือ พงศ์‍พันธุ์​โฮ‌บา‌ยาห์ พงศ์‍พันธุ์​ฮัก‌โขส และ​พงศ์‍พันธุ์​บาร‌ซิล‌ลัย (ผู้​ได้​ภรรยา​จาก​ธิดา​ของ​บาร‌ซิล‌ลัย คน​กิ‌เล‌อาด จึง​ได้​ชื่อ​ตาม​นั้น) </span><span class="v15_2_62"><sup id="Ezra.2.62" class="v15_2_62">62</sup>คน​เหล่า‍นี้​เมื่อ​ค้น‍หา​ชื่อ​ใน​ทะ‌เบียน​ตาม​สำ‌มะโน‌ครัว​เชื้อ‍สาย​ก็​ไม่​พบ จึง​ถือ‍ว่า​เป็น​คน​สามัญ และ​ถูก​ตัด​ออก​จาก​การ​เป็น​ปุ‌โร‌หิต </span><span class="v15_2_63"><sup id="Ezra.2.63" class="v15_2_63">63</sup>ผู้‍ว่า‍ราช‌การ‍เมือง​สั่ง​เขา​ไม่‍ให้​รับ​อาหาร​บริ‌สุทธิ์​ที่‍สุด จน‍กว่า​จะ​มี​ปุ‌โร‌หิต​ปรึก‌ษา​กับ​อู‌ริม​และ​ทูม‌มิม ​เสีย​ก่อน</span></p>
  <p class="p"><span class="v15_2_64"><sup id="Ezra.2.64" class="v15_2_64">64</sup>ชุม‌นุม‍ชน​ทั้ง‍หมด​รวม‍กัน​มี 42,360 คน </span><span class="v15_2_65"><sup id="Ezra.2.65" class="v15_2_65">65</sup>นอก‍เหนือ‍จาก​คน‍ใช้​ชาย​หญิง​ซึ่ง​มี​อยู่ 7,337 คน และ​เขา​มี​นัก‍ร้อง​ชาย​หญิง 200 คน </span><span class="v15_2_66"><sup id="Ezra.2.66" class="v15_2_66">66</sup>ม้า​ของ​เขา​มี 736 ตัว ล่อ 245 ตัว </span><span class="v15_2_67"><sup id="Ezra.2.67" class="v15_2_67">67</sup>อูฐ​ของ​เขา 435 ตัว และ​ลา​ของ​เขา 6,720 ตัว</span></p>
  <p class="p"><span class="v15_2_68"><sup id="Ezra.2.68" class="v15_2_68">68</sup>หัว‍หน้า​ครอบ‍ครัว​บาง‍คน เมื่อ​เขา​มา​ถึง​พระ‍นิ‌เวศ​ของ​พระ‍ยาห์‌เวห์ ซึ่ง​อยู่​ใน​เย‌รู‌ซา‌เล็ม​ได้​ถวาย​ตาม​ความ​สมัคร‍ใจ​เพื่อ​พระ‍นิ‌เวศ​ของ​พระ‍เจ้า เพื่อ​จะ​สร้าง​พระ‍นิ‌เวศ​ขึ้น​ใน​ที่​เดิม </span><span class="v15_2_69"><sup id="Ezra.2.69" class="v15_2_69">69</sup>เขา​ถวาย​ตาม​กำลัง​ของ​เขา​แก่​กอง​ทรัพย์​เพื่อ​งาน​นี้ เป็น​ทอง‍คำ 500 กิโล‍กรัม เงิน 2,800 กิโล‍กรัม และ​เครื่อง‍แต่ง‍กาย​ปุ‌โร‌หิต 100 ตัว</span></p>
  <p class="p"><span class="v15_2_70"><sup id="Ezra.2.70" class="v15_2_70">70</sup>พวก​ปุ‌โร‌หิต คน​เลวี และ​ประ‌ชา‍ชน​ส่วน​หนึ่ง และ​นัก‍ร้อง คน​เฝ้า​ประตู และ​บ่าว‍ไพร่​ประ‌จำ​พระ‍วิหาร​อยู่​ตาม​เมือง​ของ​ตน และ​อิสรา‌เอล​ทั้ง‍ปวง​อยู่​ตาม​เมือง​ของ​เขา </span></p>
</div>
<h2 id="Ezra.3">เอสรา 3</h2>
<div class="chapter">
  <h3 class="s">รื้อ‍ฟื้น​การ​นมัส‌การ​ที่​เย‌รู‌ซา‌เล็ม</h3>
  <p class="p"><span class="v15_3_1"><sup id="Ezra.3.1" class="v15_3_1">1</sup>เมื่อ​ถึง​เดือน​ที่​เจ็ด พงศ์‍พันธุ์​อิสรา‌เอล​อยู่​ตาม​เมือง​ต่างๆ ประ‌ชา‍ชน​ได้​มา​ชุม‌นุม​พร้อม​กัน​ที่​เย‌รู‌ซา‌เล็ม </span><span class="v15_3_2"><sup id="Ezra.3.2" class="v15_3_2">2</sup>แล้ว​เย‌ชู‌อา​บุตร​โย‌ซา‌ดัก​พร้อม​กับ​พี่‍น้อง​ปุ‌โร‌หิต​ด้วย‍กัน และ​เศ‌รุบ‌บา‌เบล บุตร​เช‌อัล‌ทิ‌เอล​พร้อม​กับ​ญาติ​ของ​เขา ได้​เริ่ม​งาน​สร้าง​แท่น‍บูชา​ของ​พระ‍เจ้า​แห่ง​อิสรา‌เอล เพื่อ​ถวาย​เครื่อง‍บูชา‍เผา‍ทั้ง‍ตัว​บน​นั้น ตาม​ที่​บัน‌ทึก​ไว้​ใน​ธรรม‍บัญญัติ​ของ​โม‌เสส​คน​ของ​พระ‍เจ้า  </span><span class="v15_3_3"><sup id="Ezra.3.3" class="v15_3_3">3</sup>พวก‍เขา​ได้​ตั้ง​แท่น‍บูชา​ไว้​บน​ฐาน​ของ​มัน​เพราะ​เขา​กลัว​ชน‍ชาติ​ทั้ง‍หลาย​ใน​แผ่น‍ดิน​เหล่า‍นั้น​และ​เขา​ถวาย​เครื่อง‍บูชา‍เผา‍ทั้ง‍ตัว​บน​แท่น​นั้น​แด่​พระ‍ยาห์‌เวห์ เป็น​เครื่อง‍บูชา‍เผา‍ทั้ง‍ตัว​เวลา​เช้า​และ​เวลา​เย็น  </span><span class="v15_3_4"><sup id="Ezra.3.4" class="v15_3_4">4</sup>และ​เขา​ถือ​เทศ‌กาล​อยู่‍เพิง ตาม​ที่​บัน‌ทึก​ไว้ และ​ถวาย​เครื่อง‍บูชา‍เผา‍ทั้ง‍ตัว​ประ‌จำ​วัน​ตาม​จำ‌นวน​ที่​กฎ‍หมาย​กำ‌หนด​ให้​ทำ​ใน​แต่​ละ​วัน  </span><span class="v15_3_5"><sup id="Ezra.3.5" class="v15_3_5">5</sup>ต่อ‍มา​ก็​ถวาย​เครื่อง‍บูชา‍เผา‍ทั้ง‍ตัว​เนือง‍นิตย์ ถวาย​เครื่อง‍บูชา​ใน​วัน‍ขึ้น‍หนึ่ง‍ค่ำ และ​ตาม​เทศ‌กาล​กำ‌หนด​ทั้ง‍หมด​ของ​พระ‍ยาห์‌เวห์  และ​ถวาย​เครื่อง‍บูชา​ตาม‍ใจ‍สมัคร​ของ​ทุก​คน​แด่​พระ‍ยาห์‌เวห์ </span><span class="v15_3_6"><sup id="Ezra.3.6" class="v15_3_6">6</sup>เขา​เริ่ม‍ต้น​ถวาย​เครื่อง‍บูชา‍เผา‍ทั้ง‍ตัว​แด่​พระ‍ยาห์‌เวห์​ตั้ง‍แต่​วัน‍แรก​ของ​เดือน​ที่​เจ็ด แต่​เขา​ยัง​ไม่‍ได้​วาง​ราก‍ฐาน​พระ‍วิหาร​ของ​พระ‍ยาห์‌เวห์ </span><span class="v15_3_7"><sup id="Ezra.3.7" class="v15_3_7">7</sup>พวก‍เขา​จึง​ให้​เงิน​แก่​ช่าง‍สกัด‍หิน และ​ช่าง‍ไม้ และ​มอบ​อาหาร​เครื่อง‍ดื่ม​และ​น้ำ‍มัน​แก่​คน​ไซ‌ดอน​และ​คน​ไท‌ระ เพื่อ​ให้​นำ​ไม้‍สน‍สีดาร์​มา​จาก​เล‌บา‌นอน​ไป​ถึง​ทะเล ถึง​เมือง​ยัฟ‌ฟา​ตาม​ที่​พวก‍เขา​ได้​รับ​อนุญาต​มา​จาก​ไซ‌รัส กษัตริย์​แห่ง​เปอร์‌เซีย</span></p>
  <h3 class="s">วาง​ราก‍ฐาน​พระ‍วิหาร</h3>
  <p class="p"><span class="v15_3_8"><sup id="Ezra.3.8" class="v15_3_8">8</sup>ใน​ปี​ที่​สอง​ซึ่ง​เขา​มา​ถึง​พระ‍นิ‌เวศ​ของ​พระ‍เจ้า​ที่​เย‌รู‌ซา‌เล็ม ใน​เดือน​ที่​สอง เศ‌รุบ‌บา‌เบล บุตร​เช‌อัล‌ทิ‌เอล​และ​เย‌ชู‌อา บุตร​โย‌ซา‌ดัก ได้​ทำ​การ​ตั้ง‍ต้น​พร้อม​พี่‍น้อง​ของ​เขา​ที่​เหลือ​อยู่ คือ พวก​ปุ‌โร‌หิต​และ​ชน​เลวี​และ​คน​ทั้ง‍ปวง ซึ่ง​มา​จาก​การ​เป็น​เชลย​ยัง​เย‌รู‌ซา‌เล็ม เขา​ได้​เลือก​ตั้ง​คน​เลวี ตั้ง‍แต่​อายุ​ยี่‍สิบ​ปี​ขึ้น​ไป เพื่อ​ให้​ดู‍แล​การ‍งาน​ของ​พระ‍นิ‌เวศ​ของ​พระ‍ยาห์‌เวห์ </span><span class="v15_3_9"><sup id="Ezra.3.9" class="v15_3_9">9</sup>และ​เย‌ชู‌อา​ได้​ลุก‍ขึ้น กับ​บุตร​และ​พี่‍น้อง​ของ​ท่าน คือ​ขัด‌มี‌เอล และ​บุตร​ของ​เขา คือ​พงศ์‍พันธุ์​โฮ‌ดา‌วิ‌ยาห์ ​ร่วม‍กัน​ควบ‍คุม​คน‍งาน​ใน​พระ‍นิ‌เวศ​ของ​พระ‍เจ้า คือ​บุตร​เฮ‌นา‌ดัด พร้อม​กับ​บุตร​และ​ญาติ​ของ​เขา​ผู้​เป็น​คน​เลวี</span></p>
  <p class="p"><span class="v15_3_10"><sup id="Ezra.3.10" class="v15_3_10">10</sup>และ​เมื่อ​ช่าง‍ก่อ‍สร้าง​ได้​วาง​ราก​ของ​พระ‍วิหาร​แห่ง​พระ‍ยาห์‌เวห์ พวก​ปุ‌โร‌หิต​ก็​แต่ง​เครื่อง‍ยศ​ออก‍มา​พร้อม‍กับ​แตร​และ​คน​เลวี พงศ์‍พันธุ์​ของ​อา‌สาฟ พร้อม​กับ​ฉาบ ถวาย​สรร‌เสริญ​พระ‍ยาห์‌เวห์​ตาม​พระ‍ราช‌กำ‌หนด​ของ​ดาวิด กษัตริย์​แห่ง​อิสรา‌เอล  </span><span class="v15_3_11"><sup id="Ezra.3.11" class="v15_3_11">11</sup>และ​พวก‍เขา​ร้อง‍เพลง​ตอบ​กัน สรร‌เสริญ​และ​ขอบ‍พระ‍คุณ​แด่​พระ‍ยาห์‌เวห์​ว่า</span></p>
  <p class="q1"><span class="v15_3_11">“เพราะ​พระ‍องค์​ประ‌เสริฐ</span></p>
  <p class="q2"><span class="v15_3_11">เพราะ​ความ​รัก‍มั่น‍คง​ของ​พระ‍องค์​ดำรง​เป็น​นิตย์​ต่อ​อิสรา‌เอล” </span></p>
  <p class="m"><span class="v15_3_11">และ​ประ‌ชา‍ชน​ทั้ง‍ปวง​ก็​โห่‍ร้อง​ด้วย​เสียง‍ดัง​เมื่อ​เขา​สรร‌เสริญ​พระ‍ยาห์‌เวห์ เพราะ​ว่า​ราก‍ฐาน​ของ​พระ‍นิ‌เวศ​ของ​พระ‍ยาห์‌เวห์​วาง​เสร็จ​แล้ว </span><span class="v15_3_12"><sup id="Ezra.3.12" class="v15_3_12">12</sup>แต่​พวก​ปุ‌โร‌หิต​และ​คน​เลวี​และ​หัว‍หน้า​ตระ‌กูล​หลาย​คน คือ​คน‍แก่​ผู้​ได้​เห็น​พระ‍นิ‌เวศ​หลัง​ก่อน เมื่อ​เห็น​ราก‍ฐาน​ของ​พระ‍นิ‌เวศ​หลัง​นี้​ได้​วาง​แล้ว จึง​ร้อง‍ไห้​ด้วย​เสียง‍ดัง แต่​คน​เป็น​อัน​มาก​ได้​โห่‍ร้อง​ด้วย​ความ​ชื่น‍บาน </span><span class="v15_3_13"><sup id="Ezra.3.13" class="v15_3_13">13</sup>ประ‌ชา‍ชน​จึง​แยก​ไม่​ออก​ระหว่าง​เสียง​โห่‍ร้อง​ด้วย​ความ​ชื่น‍บาน และ​เสียง​ประ‌ชา‍ชน​ร้อง‍ไห้ เพราะ​ประ‌ชา‍ชน​โห่‍ร้อง​เสียง‍ดัง​มาก และ​เสียง​นั้น​ก็​ได้‍ยิน​ไป​ไกล</span></p>
</div>
<h2 id="Ezra.4">เอสรา 4</h2>
<div class="chapter">
  <h3 class="s">ต่อ‍ต้าน​งาน​สร้าง​พระ‍วิหาร​ขึ้น​ใหม่</h3>
  <p class="p"><span class="v15_4_1"><sup id="Ezra.4.1" class="v15_4_1">1</sup>เมื่อ​ศัตรู​ของ​ยู‌ดาห์​และ​เบน‌ยา‌มิน​ได้‍ยิน​ว่า พวก​ที่​ถูก​กวาด​ไป​เป็น​เชลย กำลัง​สร้าง​พระ‍วิหาร​ถวาย​แด่​พระ‍ยาห์‌เวห์​พระ‍เจ้า​แห่ง​อิสรา‌เอล </span><span class="v15_4_2"><sup id="Ezra.4.2" class="v15_4_2">2</sup>พวก‍เขา​ได้​เข้า‍มา‍หา​เศ‌รุบ‌บา‌เบล​และ​หัว‍หน้า​ของ​ตระ‌กูล และ​พูด​กับ​พวก‍เขา​ว่า “ให้​เรา​สร้าง​ด้วย‍กัน​กับ​ท่าน เพราะ‍ว่า​พวก‍เรา​นมัส‌การ​พระ‍เจ้า​ของ​ท่าน​อย่าง​ท่าน‍ทั้ง‍หลาย และ​เรา​ได้​ถวาย​สัตว‌บูชา​แด่​พระ‍องค์ ตั้ง‍แต่​วัน‍ที่​เอ‌สาร‌ฮัด‌โดน​กษัตริย์​แห่ง​อัส‌ซี‌เรีย​ได้​นำ​เรา​มา​ที่‍นี่”  </span><span class="v15_4_3"><sup id="Ezra.4.3" class="v15_4_3">3</sup>แต่​เศ‌รุบ‌บา‌เบล เย‌ชู‌อา และ​คน​อื่นๆ ที่​เป็น​หัว‍หน้า​ของ​ตระ‌กูล​ใน​อิสรา‌เอล พูด​กับ​เขา‍ทั้ง‍หลาย​ว่า “พวก‍ท่าน​ไม่‍มี​ส่วน​กับ​เรา​ใน​การ​สร้าง​พระ‍นิ‌เวศ​ถวาย​แด่​พระ‍เจ้า​ของ​เรา แต่​พวก‍เรา​เท่า​นั้น​จะ​สร้าง​ถวาย​แด่​พระ‍ยาห์‌เวห์​พระ‍เจ้า​แห่ง​อิสรา‌เอล ตาม​ที่​กษัตริย์​ไซ‌รัส กษัตริย์​แห่ง​เปอร์‌เซีย​ทรง​บัญชา​ไว้​แก่​เรา”</span></p>
  <p class="p"><span class="v15_4_4"><sup id="Ezra.4.4" class="v15_4_4">4</sup>แล้ว​ประ‌ชา‍ชน​แห่ง​แผ่น‍ดิน​นั้น​ได้​ทำ​ให้​ประ‌ชา‍ชน​ยู‌ดาห์​ท้อ‍ถอย และ​ทำ​ให้​พวก‍เขา​กลัว​ที่​จะ​สร้าง </span><span class="v15_4_5"><sup id="Ezra.4.5" class="v15_4_5">5</sup>และ​ได้​จ้าง​ที่‍ปรึก‌ษา​ไว้​ขัด‍ขวาง​เขา​ไม่‍ให้​บรร‌ลุ​จุด​ประ‌สงค์​ของ​เขา ตลอด‍รัช‌กาล​ของ​ไซ‌รัส​กษัตริย์​แห่ง​เปอร์‌เซีย แม้​ถึง​รัช‌กาล​ของ​ดา‌ริ‌อัส กษัตริย์​แห่ง​เปอร์‌เซีย</span></p>
  <h3 class="s">ขัด‍ขวาง​การ​สร้าง​เย‌รู‌ซา‌เล็ม​ขึ้น​ใหม่</h3>
  <p class="p"><span class="v15_4_6"><sup id="Ezra.4.6" class="v15_4_6">6</sup>และ​ใน​รัช‌กาล​อา‌หสุ‌เอ‌รัส ​ต้น‍รัช‌กาล​ของ​พระ‍องค์ พวก‍เขา​ได้​เขียน​ฟ้อง​ชาว​ยู‌ดาห์ และ​เย‌รู‌ซา‌เล็ม</span></p>
  <p class="p"><span class="v15_4_7"><sup id="Ezra.4.7" class="v15_4_7">7</sup>และ​ใน​สมัย​ของ​อาร‌ทา‌เซอร์‌ซีส บิช‌ลาม มิท‌เร‌ดาท และ​ทา‌เบ‌เอล และ​ผู้‍ร่วม‍งาน​คน​อื่นๆ ของ​เขา​ได้​เขียน​ไป​ทูล​อาร‌ทา‌เซอร์‌ซีส กษัตริย์​แห่ง​เปอร์‌เซีย จด‍หมาย​นั้น​ได้​เขียน​ขึ้น​เป็น​ภาษา​อา‌รา‌เมค​และ​อธิบาย​ด้วย​ภาษา​อา‌รา‌เมค  </span><span class="v15_4_8"><sup id="Ezra.4.8" class="v15_4_8">8</sup>เร‌ฮูม​ผู้‍บัง‍คับ‍บัญชา และ​ชิม‌ชัย​อา‌ลักษณ์​ได้​เขียน​หนัง‌สือ​ปรัก‌ปรำ​เย‌รู‌ซา‌เล็ม ถวาย​กษัตริย์​อาร‌ทา‌เซอร์‌ซีส​ดัง​ต่อ‍ไป‍นี้ </span><span class="v15_4_9"><sup id="Ezra.4.9" class="v15_4_9">9</sup>แล้ว​เร‌ฮูม​ผู้‍บัง‍คับ‍บัญชา ชิม‌ชัย​อา‌ลักษณ์ กับ​ผู้‍ร่วม‍งาน​คน​อื่นๆ ของ​ท่าน​คือ​พวก​ผู้‍พิพาก‌ษา พวก​ผู้‍ตรวจ‍ราช‌การ ข้า‍ราช‌การ ชาว​เปอร์‌เซีย คน​เอ‌เรก ชาว​บา‌บิ‌โลน ชาว​สุ‌สา คือ​คน​เอ‌ลาม </span><span class="v15_4_10"><sup id="Ezra.4.10" class="v15_4_10">10</sup>และ​คน​ของ​ประ‌ชา‍ชาติ​อื่นๆ ผู้​ซึ่ง​โอส‌นัป‌ปาร์ เจ้า‍นาย​ผู้‍ใหญ่​ได้​ส่ง​มา​ให้​อาศัย​อยู่​ใน​เมือง​ของ​สะ‌มา‌เรีย และ​ใน​ส่วน​อื่นๆ ของ​มณฑล​ทาง​ฟาก​แม่‍น้ำ​ข้าง​ตะ‌วัน‍ตก  </span><span class="v15_4_11"><sup id="Ezra.4.11" class="v15_4_11">11</sup>และ​นี่​เป็น​สำเนา​จด‍หมาย​ที่​พวก‍เขา​ส่ง​ไป​ถึง​พระ‍องค์ “กราบ‍ทูล​กษัตริย์​อาร‌ทา‌เซอร์‌ซีส จาก​ข้า‍ราช‌การ​ของ​พระ‍องค์ คือ​คน​ของ​มณฑล​ฟาก​แม่‍น้ำ​ข้าง​ตะ‌วัน‍ตก </span><span class="v15_4_12"><sup id="Ezra.4.12" class="v15_4_12">12</sup>ขอ​พระ‍องค์​ทรง​ทราบ​ว่า พวก​ยิว​ซึ่ง​มา​จาก​พระ‍องค์​มา‍หา​ข้า‍พระ‍องค์​นั้น​ได้​ไป​ยัง​เย‌รู‌ซา‌เล็ม พวก‍เขา​กำลัง​ก่อ​สร้าง​เมือง​ที่​มัก​กบฏ​และ​ชั่ว‍ร้าย​ขึ้น​ใหม่ เขา​กำลัง​จะ​ทำ​กำ‌แพง​เมือง​เสร็จ​และ​ซ่อม‌แซม​ราก‍ฐาน </span><span class="v15_4_13"><sup id="Ezra.4.13" class="v15_4_13">13</sup>บัด‍นี้​ขอ​กษัตริย์​ทรง​ทราบ​ว่า ถ้า​เมือง​นี้​ถูก​สร้าง​ขึ้น​ใหม่​และ​กำ‌แพง​เมือง​เสร็จ​แล้ว เขา​จะ​ไม่​ส่ง​บรร‌ณา‌การ ค่า‍ธรรม‌เนียม หรือ​ภาษี และ​เงิน​ราย‍ได้​ของ​หลวง​ก็​จะ​ขาด​ไป </span><span class="v15_4_14"><sup id="Ezra.4.14" class="v15_4_14">14</sup>เพราะ​ข้า‍พระ‍องค์‍ทั้ง‍หลาย​กตัญ‌ญู​และ​ภักดี​ต่อ​ราช‌บัล‌ลังก์  จึง​ไม่​สม‍ควร​ที่​ข้า‍พระ‍องค์‍ทั้ง‍หลาย​จะ​มอง‍ดู​การ​เสื่อม‍เกียรติ​ของ​กษัตริย์ ฉะนั้น​ข้า‍พระ‍องค์‍ทั้ง‍หลาย​จึง​ส่ง​มา​กราบ‍ทูล​แก่​กษัตริย์ </span><span class="v15_4_15"><sup id="Ezra.4.15" class="v15_4_15">15</sup>เพื่อ​จะ​ได้​ทรง​ค้น‍ดู​ใน​หนัง‌สือ​บัน‌ทึก​ของ​บรรพ‌บุรุษ​ของ​พระ‍องค์ พระ‍องค์​จะ​พบ​ใน​หนัง‌สือ​บัน‌ทึก​ว่า เมือง​นี้​เป็น​เมือง​มัก​กบฏ เป็น​อัน‌ตราย​ต่อ​บรร‌ดา​กษัตริย์​และ​มณฑล​ทั้ง‍หลาย​และ​ได้​มี​การ​ปลุก‍ปั่น​ขึ้น​จาก​สมัย​ก่อน ดัง‍นั้น​เมือง​นี้​จึง​ถูก​ทิ้ง‍ร้าง </span><span class="v15_4_16"><sup id="Ezra.4.16" class="v15_4_16">16</sup>ข้า‍พระ‍องค์‍ทั้ง‍หลาย​ขอ​กราบ‍ทูล​ให้​กษัตริย์​ทรง​ทราบ​ว่า ถ้า​เมือง​นี้​ได้​สร้าง​ใหม่​เสร็จ​และ​กำ‌แพง​เมือง​ก็​สำเร็จ​แล้ว พระ‍องค์​จะ​ไม่‍มี​กรรม‍สิทธิ์​ใน​มณฑล​ฟาก​แม่‍น้ำ​ข้าง​ตะ‌วัน‍ตก”</span></p>
  <p class="p"><span class="v15_4_17"><sup id="Ezra.4.17" class="v15_4_17">17</sup>กษัตริย์​ทรง​ส่ง​พระ‍ราช‌สาร​ตอบ​ไป​ว่า “ถึง​เร‌ฮูม ผู้‍บัง‍คับ‍บัญชา​และ​ชิม‌ชัย​อา‌ลักษณ์ และ​ผู้‍ร่วม‍งาน​คน​อื่นๆ ของ​เขา​ที่​อาศัย​ใน​สะ‌มา‌เรีย และ​ใน​ส่วน​อื่น​ของ​มณฑล​ทาง​ฟาก​แม่‍น้ำ​ข้าง​ตะ‌วัน‍ตก ขอ​คำ‍นับ​มา </span><span class="v15_4_18"><sup id="Ezra.4.18" class="v15_4_18">18</sup>บัด‍นี้​จด‍หมาย​ที่​ท่าน​ส่ง​ไป​ยัง​เรา​ได้​ให้​อ่าน​และ​แปล​ต่อ‍หน้า​เรา </span><span class="v15_4_19"><sup id="Ezra.4.19" class="v15_4_19">19</sup>และ​เรา​ได้​ออก​คำ‍สั่ง และ​ได้​ค้น‍ดู​แล้ว พบ​ว่า​เมือง​นี้ แต่​ก่อน​ได้​ลุก‍ขึ้น​ต่อ‍สู้​กษัตริย์ และ​มี​การ​กบฏ​และ​การ​ปลุก‍ปั่น​เกิด‍ขึ้น​ใน​เมือง​นี้ </span><span class="v15_4_20"><sup id="Ezra.4.20" class="v15_4_20">20</sup>เคย​มี​กษัตริย์​ผู้​ทรง​อำนาจ​ได้​ครอง​เย‌รู‌ซา‌เล็ม เป็น​ผู้​ทรง​ปก‍ครอง​มณฑล​ทั้ง‍สิ้น​ฟาก​แม่‍น้ำ​ข้าง​ตะ‌วัน‍ตก​ซึ่ง​เขา​ถวาย​บรร‌ณา‌การ ค่า‍ธรรม‌เนียม และ​ภาษี​ให้ </span><span class="v15_4_21"><sup id="Ezra.4.21" class="v15_4_21">21</sup>เพราะ‍ฉะนั้น ท่าน‍ทั้ง‍หลาย​จง​ออก​คำ‍สั่ง​ว่า ให้​คน​เหล่า‍นี้​หยุด​และ​ไม่​ต้อง​สร้าง​เมือง​นี้​ใหม่ จน‍กว่า​เรา​จะ​ออก​กฤษ‌ฎีกา </span><span class="v15_4_22"><sup id="Ezra.4.22" class="v15_4_22">22</sup>และ​ระวัง​อย่า​หย่อน​ใน​เรื่อง​นี้ ทำไม​จะ​ให้​ความ​เสื่อม‍เสีย​เกิด‍ขึ้น​เป็น​ภยัน‌ตราย​ต่อ​กษัตริย์”</span></p>
  <p class="p"><span class="v15_4_23"><sup id="Ezra.4.23" class="v15_4_23">23</sup>แล้ว​เมื่อ​ได้​อ่าน​สำเนา​ราช‌สาร​ของ​กษัตริย์​อาร‌ทา‌เซอร์‌ซีส​ต่อ‍หน้า​เร‌ฮูม​และ​ชิม‌ชัย​อา‌ลักษณ์ และ​ผู้‍ร่วม‍งาน​คน​อื่นๆ ของ​ท่าน พวก‍เขา​จึง​รีบ​ไป​หา​ยิว​ที่​เย‌รู‌ซา‌เล็ม และ​ใช้​กำลัง​และ​อำนาจ​ทำ​ให้​เขา​หยุด </span><span class="v15_4_24"><sup id="Ezra.4.24" class="v15_4_24">24</sup>งาน​พระ‍นิ‌เวศ​แห่ง​พระ‍เจ้า ซึ่ง​อยู่​ใน​เย‌รู‌ซา‌เล็ม​จึง​หยุด​จน‍ถึง​ปี​ที่​สอง​แห่ง​รัช‌กาล​ดา‌ริ‌อัส​กษัตริย์​แห่ง​เปอร์‌เซีย</span></p>
</div>
<h2 id="Ezra.5">เอสรา 5</h2>
<div class="chapter">
  <h3 class="s">สร้าง​พระ‍วิหาร​ขึ้น​ใหม่</h3>
  <p class="p"><span class="v15_5_1"><sup id="Ezra.5.1" class="v15_5_1">1</sup>ส่วน​ผู้‍เผย‍พระ‍วจนะ​ฮัก‌กัย  และ​เศ‌คา‌ริ‌ยาห์ ​บุตร​อิด‌โด ได้​เผย‍พระ‍วจนะ​แก่​พวก​ยิว​ผู้​อยู่​ใน​ยู‌ดาห์​และ​เย‌รู‌ซา‌เล็ม​ใน​พระ‍นาม​ของ​พระ‍เจ้า​แห่ง​อิสรา‌เอล​ผู้​สถิต​เหนือ​พวก‍เขา </span><span class="v15_5_2"><sup id="Ezra.5.2" class="v15_5_2">2</sup>แล้ว​เศ‌รุบ‌บา‌เบล ​บุตร​เช‌อัล‌ทิ‌เอล​และ​เย‌ชู‌อา​บุตร​โย‌ซา‌ดัก ได้​เริ่ม‍ต้น​สร้าง​พระ‍นิ‌เวศ​แห่ง​พระ‍เจ้า​ซึ่ง​อยู่​ใน​เย‌รู‌ซา‌เล็ม​ขึ้น​ใหม่ และ​ผู้‍เผย‍พระ‍วจนะ​ของ​พระ‍เจ้า​ได้​อยู่​กับ​ท่าน ช่วย‍เหลือ​ท่าน</span></p>
  <p class="p"><span class="v15_5_3"><sup id="Ezra.5.3" class="v15_5_3">3</sup>ใน​เวลา​เดียว‍กัน​นั้น​ทัท‌เธ‌นัย ผู้‍ว่า‍ราช‌การ‍มณฑล​ฟาก​แม่‍น้ำ​ข้าง​ตะ‌วัน‍ตก​และ​เช‌ธาร์‌โบ‌เซ‌นัย และ​ผู้‍ร่วม‍งาน​ของ​เขา​ได้​มา‍หา​ท่าน และ​พูด​กับ​ท่าน​ดัง‍นี้​ว่า “ใคร​ที่​ให้​กฤษ‌ฎีกา​แก่​ท่าน ให้​สร้าง​พระ‍นิ‌เวศ​และ​โครง‍ร่าง​นี้​จน​สำเร็จ” </span><span class="v15_5_4"><sup id="Ezra.5.4" class="v15_5_4">4</sup>เขา​ถาม​ท่าน​อย่าง‍นี้​ด้วย​ว่า “ผู้​ที่​กำลัง​สร้าง​ตึก​นี้​นั้น​มี​ชื่อ​ใคร​บ้าง? ” </span><span class="v15_5_5"><sup id="Ezra.5.5" class="v15_5_5">5</sup>แต่​พระ‍เนตร​ของ​พระ‍เจ้า​ของ​เขา‍ทั้ง‍หลาย​อยู่​เหนือ​พวก​ผู้‍ใหญ่​ของ​พวก​ยิว และ​เขา​ก็​ยับ‍ยั้ง​เขา‍ทั้ง‍หลาย​ไม่‍ได้​จน‍กว่า​เรื่อง​นี้​จะ​ทราบ​ถึง​ดา‌ริ‌อัส และ​มี​คำ‍ตอบ​เป็น​หนัง‌สือ​เกี่ยว‍กับ​เรื่อง​นี้​มา</span></p>
  <p class="p"><span class="v15_5_6"><sup id="Ezra.5.6" class="v15_5_6">6</sup>สำเนา​จด‍หมาย​ซึ่ง​ทัท‌เธ‌นัย​ผู้‍ว่า‍ราช‌การ‍มณฑล​ฟาก​แม่‍น้ำ​ข้าง​ตะ‌วัน‍ตก และ​เช‌ธาร์‌โบ‌เซ‌นัย และ​ผู้‍ร่วม‍งาน​ของ​ท่าน​ซึ่ง​เป็น​ผู้‍ตรวจ‍ราช‌การ​อยู่​ใน​มณฑล​ฟาก​แม่‍น้ำ​ข้าง​ตะ‌วัน‍ตก​ส่ง​ไป​ทูล​กษัตริย์​ดา‌ริ‌อัส </span><span class="v15_5_7"><sup id="Ezra.5.7" class="v15_5_7">7</sup>ท่าน‍ทั้ง‍หลาย​ได้​ส่ง​หนัง‌สือ​ซึ่ง​มี​ข้อ‍ความ​ต่อ‍ไป‍นี้ “กราบ‍ทูล​กษัตริย์​ดา‌ริ‌อัส​ขอ​ทรง‍พระ‍เจริญ </span><span class="v15_5_8"><sup id="Ezra.5.8" class="v15_5_8">8</sup>ขอ​พระ‍องค์​ทรง​ทราบ​ว่า​พวก‍ข้า‍พระ‍บาท​ไป​ยัง​มณฑล​ยู‌ดาห์ ถึง​พระ‍นิ‌เวศ​ของ​พระ‍เจ้า​ยิ่ง‍ใหญ่ ซึ่ง​กำลัง​สร้าง​ขึ้น​ด้วย​หิน และ​วาง​ไม้​ไว้​บน​ผนัง งาน​นี้​ได้​ดำ‌เนิน​ไป​อย่าง​ขยัน‍ขัน‍แข็ง และ​เจริญ‍ขึ้น​ใน​มือ​ของ​เขา </span><span class="v15_5_9"><sup id="Ezra.5.9" class="v15_5_9">9</sup>แล้ว​พวก‍ข้า‍พระ‍บาท​ได้​ถาม​พวก​ผู้‍ใหญ่​เหล่า‍นั้น​ว่า ‘ใคร​ให้​กฤษ‌ฎีกา​แก่​ท่าน​ให้​สร้าง​พระ‍นิ‌เวศ​และ​ทำ​กำ‌แพง​นี้​จน​สำเร็จ’ </span><span class="v15_5_10"><sup id="Ezra.5.10" class="v15_5_10">10</sup>พวก‍ข้า‍พระ‍บาท​ได้​ถาม​ชื่อ​ของ​เขา​ด้วย เพื่อ​กราบ‍ทูล​ให้​ฝ่า‍พระ‍บาท​ทรง​ทราบ​เพื่อ​ข้า‍พระ‍บาท​จะ​ได้​เขียน​ชื่อ​บุค‌คล​เหล่า‍นั้น ที่​เป็น​หัว‍หน้า​ของ​เขา​ลง​ไว้ </span><span class="v15_5_11"><sup id="Ezra.5.11" class="v15_5_11">11</sup>และ​นี่​เป็น​คำ‍ตอบ​ของ​เขา​แก่​ข้า‍พระ‍บาท ‘เรา​เป็น​ผู้‍รับ‍ใช้​ของ​พระ‍เจ้า​แห่ง​ฟ้า‍สวรรค์​และ​แผ่น‍ดิน​โลก และ​เรา​กำลัง​สร้าง​พระ‍นิ‌เวศ​ซึ่ง​ได้​สร้าง​มา​หลาย​ปี​แล้ว​ขึ้น​ใหม่ ซึ่ง​กษัตริย์​ผู้​ยิ่ง‍ใหญ่​ของ​อิสรา‌เอล​ได้​ทรง​สร้าง​ให้​สำเร็จ </span><span class="v15_5_12"><sup id="Ezra.5.12" class="v15_5_12">12</sup>แต่​เพราะ​ว่า​บรรพ‌บุรุษ​ของ​เรา​ได้​ทำ​ให้​พระ‍เจ้า​แห่ง​ฟ้า‍สวรรค์​กริ้ว พระ‍องค์​ทรง​มอบ​ท่าน​เหล่า‍นั้น​ไว้​ใน​พระ‍หัตถ์​ของ​เน‌บู‌คัด‌เนส‌ซาร์ กษัตริย์​แห่ง​บา‌บิ‌โลน คน​เคล‌เดีย ผู้​ทรง​ทำ‍ลาย​พระ‍นิ‌เวศ​นี้ และ​ทรง​กวาด​เอา​ประ‌ชา‍ชน​ไป​ยัง​บา‌บิ‌โลน  </span><span class="v15_5_13"><sup id="Ezra.5.13" class="v15_5_13">13</sup>อย่าง‍ไร​ก็​ตาม​ใน​ปี​แรก​แห่ง​รัช‌กาล​ไซ‌รัส​กษัตริย์​แห่ง​บา‌บิ‌โลน พระ‍องค์​ทรง​ออก​กฤษ‌ฎีกา​ให้​สร้าง​พระ‍นิ‌เวศ​หลัง​นี้​ของ​พระ‍เจ้า​ขึ้น​ใหม่  </span><span class="v15_5_14"><sup id="Ezra.5.14" class="v15_5_14">14</sup>และ​เครื่อง‍ใช้​ทอง‍คำ​และ​เงิน​ของ​พระ‍นิ‌เวศ​ของ​พระ‍เจ้า ซึ่ง​เน‌บู‌คัด‌เนส‌ซาร์​ได้​ทรง​กวาด​ไป​จาก​พระ‍วิหาร​ซึ่ง​อยู่​ใน​เย‌รู‌ซา‌เล็ม และ​ทรง​นำ​ไป​ยัง​พระ‍วิหาร​ของ​บา‌บิ‌โลน​นั้น สิ่ง‍เหล่า‍นี้​กษัตริย์​ไซ‌รัส​ทรง​นำ​ออก​มา​จาก​พระ‍วิหาร​ของ​บา‌บิ‌โลน และ​ทรง​มอบ​ไว้​กับ​คน​หนึ่ง​ชื่อ​เชช‌บัส‌ซาร์ ผู้​ซึ่ง​พระ‍องค์​ได้​ทรง​ตั้ง​ให้​เป็น​ผู้‍ว่า‍ราช‌การ‍เมือง </span><span class="v15_5_15"><sup id="Ezra.5.15" class="v15_5_15">15</sup>และ​พระ‍องค์​ตรัส​กับ​ท่าน​ดัง‍นี้​ว่า “จง​รับ​เครื่อง‍ใช้​เหล่า‍นี้​ไป​เก็บ​ไว้​ใน​พระ‍วิหาร​ซึ่ง​อยู่​ใน​เย‌รู‌ซา‌เล็ม และ​จง​สร้าง​พระ‍นิ‌เวศ​ของ​พระ‍เจ้า​ขึ้น​ใหม่​ใน​ที่​เดิม​นั้น” </span><span class="v15_5_16"><sup id="Ezra.5.16" class="v15_5_16">16</sup>แล้ว​เชช‌บัส‌ซาร์​คน​นี้​ได้​มา​วาง​ราก​พระ‍นิ‌เวศ​ของ​พระ‍เจ้า ซึ่ง​อยู่​ใน​เย‌รู‌ซา‌เล็ม​และ​ตั้ง‍แต่​เวลา​นั้น​จน​บัด‍นี้​ก็​กำลัง​สร้าง​อยู่​และ​ยัง​ไม่​สำเร็จ’ </span><span class="v15_5_17"><sup id="Ezra.5.17" class="v15_5_17">17</sup>เพราะ‍ฉะนั้น ถ้า​กษัตริย์​ทรง​เห็น​ดี​ก็​ขอ​ทรง​ให้​ค้น‍ดู​ใน​คลัง‍ราช‌ทรัพย์​ที่​ใน​บา‌บิ‌โลน เพื่อ​ดู​ว่า​กษัตริย์​ไซ‌รัส ทรง​ออก​กฤษ‌ฎีกา​ให้​สร้าง​พระ‍นิ‌เวศ​หลัง​นี้​ของ​พระ‍เจ้า​ขึ้น​ใหม่​ใน​เย‌รู‌ซา‌เล็ม​หรือ​ไม่? และ​ขอ​พระ‍องค์​รับ‍สั่ง​แก่​พวก‍ข้า‍พระ‍บาท ตาม​พระ‍ทัย​ของ​พระ‍องค์​ใน​เรื่อง​นี้”</span></p>
</div>
<h2 id="Ezra.6">เอสรา 6</h2>
<div class="chapter">
  <h3 class="s">กฤษ‌ฎีกา​ของ​ดา‌ริ‌อัส</h3>
  <p class="p"><span class="v15_6_1"><sup id="Ezra.6.1" class="v15_6_1">1</sup>แล้ว​กษัตริย์​ดา‌ริ‌อัส​ทรง​ออก​กฤษ‌ฎีกา​และ​ทรง​ให้​ค้น‍ดู​ใน​บา‌บิ‌โลน ใน​หอ​เก็บ​หนัง‌สือ​ที่​คลัง‍ราช‌ทรัพย์ </span><span class="v15_6_2"><sup id="Ezra.6.2" class="v15_6_2">2</sup>และ​ใน​เอก‌บา‌ทา‌นา​เมือง​ป้อม​ซึ่ง​อยู่​ใน​มณฑล​มี‌เดีย ได้​พบ​หนัง‌สือ​ม้วน​หนึ่ง​ซึ่ง​มี​ข้อ‍ความ​เขียน​อยู่​ต่อ‍ไป‍นี้ “บัน‌ทึก </span><span class="v15_6_3"><sup id="Ezra.6.3" class="v15_6_3">3</sup>ใน​ปี​แรก​แห่ง​รัช‌กาล​กษัตริย์​ไซ‌รัส กษัตริย์​ไซ‌รัส​ทรง​ออก​กฤษ‌ฎีกา​ว่า เรื่อง​พระ‍นิ‌เวศ​ของ​พระ‍เจ้า​ที่​เย‌รู‌ซา‌เล็ม ให้​สร้าง​พระ‍นิ‌เวศ​นั้น​ขึ้น​ใหม่ คือ​ที่​ซึ่ง​เขา​นำ​เครื่อง‍สัตว‌บูชา​มา​ถวาย ให้​ลง​ราก​มั่น‍คง ให้​พระ‍นิ‌เวศ​สูง 27 เมตร และ​กว้าง 27 เมตร </span><span class="v15_6_4"><sup id="Ezra.6.4" class="v15_6_4">4</sup>ให้​ก่อ​ด้วย​หิน​สาม​ชั้น​และ​ไม้​หนึ่ง​ชั้น และ​ให้​เสีย​เงิน​ค่า‍ก่อ‍สร้าง​จาก​พระ‍คลัง‍หลวง </span><span class="v15_6_5"><sup id="Ezra.6.5" class="v15_6_5">5</sup>และ​เครื่อง‍ใช้​ทอง‍คำ​และ​เงิน​ของ​พระ‍นิ‌เวศ​แห่ง​พระ‍เจ้า ซึ่ง​เน‌บู‌คัด‌เนส‌ซาร์​ทรง​นำ​ออก​มา​จาก​พระ‍วิหาร​ที่​อยู่​ใน​เย‌รู‌ซา‌เล็ม​นำ​มา​ไว้​ที่​บา‌บิ‌โลน​นั้น ให้​คืน​เสีย​และ​ให้​นำ​กลับ​ไป​ยัง​พระ‍วิหาร​ซึ่ง​อยู่​ใน​เย‌รู‌ซา‌เล็ม ไว้​ตาม​ที่​ของ​สิ่ง‍นั้นๆ ท่าน​จง​เก็บ​ไว้​ใน​พระ‍นิ‌เวศ​แห่ง​พระ‍เจ้า”</span></p>
  <p class="p"><span class="v15_6_6"><sup id="Ezra.6.6" class="v15_6_6">6</sup>“เพราะ‍ฉะนั้น​ทัท‌เธ‌นัย​ผู้‍ว่า‍ราช‌การ‍มณฑล​ฟาก​แม่‍น้ำ​ข้าง​ตะ‌วัน‍ตก เช‌ธาร์‌โบ‌เซ‌นัย และ​ผู้‍ร่วม‍งาน​ของ​ท่าน​ที่​เป็น​ผู้‍ตรวจ‍ราช‌การ​ซึ่ง​อยู่​ใน​มณฑล​ฟาก​แม่‍น้ำ​ข้าง​ตะ‌วัน‍ตก จง​ไป​เสีย​ให้​ห่าง​เถิด </span><span class="v15_6_7"><sup id="Ezra.6.7" class="v15_6_7">7</sup>จง​ปล่อย​ให้​งาน​สร้าง​พระ‍นิ‌เวศ​ของ​พระ‍เจ้า​ดำ‌เนิน​ไป​เถิด ให้​ผู้‍ว่า‍ราช‌การ​ของ​พวก​ยิว และ​พวก​ผู้‍ใหญ่​ของ​พวก​ยิว​สร้าง​พระ‍นิ‌เวศ​ของ​พระ‍เจ้า​นี้​ใน​ที่​เดิม​ขึ้น​ใหม่ </span><span class="v15_6_8"><sup id="Ezra.6.8" class="v15_6_8">8</sup>ยิ่ง‍กว่า‍นั้น‍อีก เรา​ออก​กฤษ‌ฎีกา​เกี่ยว‍กับ​สิ่ง​ที่​พวก‍ท่าน​พึง​ทำ​เพื่อ​พวก​ผู้‍ใหญ่​ของ​พวก​ยิว​ใน​การ​สร้าง​พระ‍นิ‌เวศ​ของ​พระ‍เจ้า ให้​ชำระ​เงิน​ค่า‍ก่อ‍สร้าง​แก่​คน​เหล่า‍นี้​เต็ม​จำ‌นวน เอา​เงิน​จาก​ราช‌ทรัพย์ คือ​บรร‌ณา‌การ​ของ​มณฑล​ฟาก​แม่‍น้ำ​ข้าง​ตะ‌วัน‍ตก​เพื่อ​งาน​จะ​ไม่​หยุด‍ชะงัก </span><span class="v15_6_9"><sup id="Ezra.6.9" class="v15_6_9">9</sup>และ​สิ่ง‍ใดๆ ที่​เขา​ต้อง‍การ​เช่น วัว‍หนุ่ม แกะ‍ผู้ หรือ​แกะ​สำหรับ​เครื่อง‍บูชา‍เผา‍ทั้ง‍ตัว​ถวาย​พระ‍เจ้า​แห่ง​ฟ้า‍สวรรค์ ทั้ง​ข้าว‍สา‌ลี เกลือ เหล้า‍องุ่น​หรือ​น้ำ‍มัน ตาม​ที่​พวก​ปุ‌โร‌หิต​ใน​เย‌รู‌ซา‌เล็ม​กำ‌หนด​ไว้ ให้​มอบ​แก่​เขา​เป็น​วันๆ ไป​อย่า​ได้​ขาด </span><span class="v15_6_10"><sup id="Ezra.6.10" class="v15_6_10">10</sup>เพื่อ​เขา​จะ​ได้​ถวาย​เครื่อง‍สัตว‌บูชา อัน​เป็น​ที่​พอ‍พระ‍ทัย​แก่​พระ‍เจ้า​แห่ง​ฟ้า‍สวรรค์ และ​ให้​อธิษ‌ฐาน​เพื่อ​ชีวิต​ของ​กษัตริย์​และ​โอรส​ของ​พระ‍องค์ </span><span class="v15_6_11"><sup id="Ezra.6.11" class="v15_6_11">11</sup>และ​เรา​ออก​กฤษ‌ฎีกา​ว่า ถ้า​ใคร​เปลี่ยน‍แปลง​ประ‌กา‌ศิต​นี้ ก็​ให้​ดึง​ไม้‍ใหญ่​อัน​หนึ่ง​ออก​เสีย​จาก​บ้าน​ของ​เขา​และ​ให้​เสียบ​เขา​ไว้​บน​ไม้​นั้น และ​ให้​บ้าน​ของ​เขา​เป็น​กอง‍ขยะ​เพราะ​เรื่อง​นี้ </span><span class="v15_6_12"><sup id="Ezra.6.12" class="v15_6_12">12</sup>และ​ขอ​พระ‍เจ้า​ผู้​ทรง​ทำ​ให้​พระ‍นาม​ของ​พระ‍องค์​สถิต​ที่‍นั่น ทรง​คว่ำ​กษัตริย์​ทั้ง‍หมด​หรือ​ประ‌ชา‍ชาติ​ใดๆ ที่​ยื่น‍มือ​ออก​เปลี่ยน‍แปลง​ข้อ​นี้ คือ​เพื่อ​ทำ‍ลาย​พระ‍นิ‌เวศ​ของ​พระ‍เจ้า​ซึ่ง​อยู่​ใน​เย‌รู‌ซา‌เล็ม ข้าพ‌เจ้า​ดา‌ริ‌อัส​ออก​กฤษ‌ฎีกา​นี้ ขอ​ให้​ทำ​กัน​ด้วย​ความ​ขยัน‍ขัน‍แข็ง”</span></p>
  <h3 class="s">งาน​สร้าง​พระ‍นิ‌เวศ​สำเร็จ​และ​การ​มอบ‍ถวาย</h3>
  <p class="p"><span class="v15_6_13"><sup id="Ezra.6.13" class="v15_6_13">13</sup>แล้ว​ทัท‌เธ‌นัย​ผู้‍ว่า‍ราช‌การ‍มณฑล​ฟาก​แม่‍น้ำ​ข้าง​ตะ‌วัน‍ตก เช‌ธาร์‌โบ‌เซ‌นัย และ​ผู้‍ร่วม‍งาน​ของ​ท่าน​ทั้ง‍สอง​ก็​ได้​ทำ​ทุก‍อย่าง​ด้วย​ความ​ขยัน‍ขัน‍แข็ง​ตาม​พระ‍ดำรัส​ซึ่ง​กษัตริย์​ดา‌ริ‌อัส​ได้​ทรง​บัญชา​มา </span><span class="v15_6_14"><sup id="Ezra.6.14" class="v15_6_14">14</sup>และ​พวก​ผู้‍ใหญ่​ของ​พวก​ยิว​ก็​ได้​ทำ​การ​ก่อ‍สร้าง​ให้​ก้าว‍หน้า​ไป ตาม​การ​เผย‍พระ‍วจนะ​ของ​ฮัก‌กัย ​ผู้‍เผย‍พระ‍วจนะ และ​เศ‌คา‌ริ‌ยาห์ ​บุตร​อิด‌โด พวก‍เขา​สร้าง​เสร็จ​ตาม​พระ‍บัญชา​แห่ง​พระ‍เจ้า​ของ​อิสรา‌เอล และ​ตาม​กฤษ‌ฎีกา​ของ​ไซ‌รัส​และ​ดา‌ริ‌อัส​และ​อาร‌ทา‌เซอร์‌ซีส​กษัตริย์​แห่ง​เปอร์‌เซีย </span><span class="v15_6_15"><sup id="Ezra.6.15" class="v15_6_15">15</sup>และ​พระ‍นิ‌เวศ​นี้​ได้​สำเร็จ​ใน​วัน‍ที่​สาม​ของ​เดือน​อา‌ดาร์ ใน​ปี​ที่​หก​แห่ง​รัช‌กาล​กษัตริย์​ดา‌ริ‌อัส</span></p>
  <p class="p"><span class="v15_6_16"><sup id="Ezra.6.16" class="v15_6_16">16</sup>และ​ชน‍ชาติ​อิสรา‌เอล บรร‌ดา​ปุ‌โร‌หิต​และ​คน​เลวี และ​คน​อื่นๆ ที่​ถูก​กวาด​ไป​เป็น​เชลย​และ​ได้​กลับ‍มา ได้​ฉลอง​การ​มอบ‍ถวาย​พระ‍นิ‌เวศ​แห่ง​พระ‍เจ้า​นี้​ด้วย​ความ​ชื่น‍บาน </span><span class="v15_6_17"><sup id="Ezra.6.17" class="v15_6_17">17</sup>ณ การ​ถวาย​พระ‍นิ‌เวศ​แห่ง​พระ‍เจ้า​นี้ เขา‍ทั้ง‍หลาย​ได้​ถวาย​วัว‍ผู้ 100 ตัว แกะ‍ผู้ 200 ตัว ลูก‍แกะ 400 ตัว และ​ส่วน​เครื่อง‍บูชา‍ชด‍ใช้‍บาป​สำหรับ​อิสรา‌เอล​ทั้ง‍ปวง​นั้น​มี​แพะ‍ผู้ 12 ตัว ตาม​จำ‌นวน​เผ่า​ของ​อิสรา‌เอล </span><span class="v15_6_18"><sup id="Ezra.6.18" class="v15_6_18">18</sup>และ​เขา​ตั้ง​ปุ‌โร‌หิต​ไว้​ใน​กอง​ของ​เขา‍ทั้ง‍หลาย และ​คน​เลวี​ใน​เวร​ของ​เขา สำหรับ​การ​ปรน‌นิ‌บัติ​พระ‍เจ้า​ที่​เย‌รู‌ซา‌เล็ม ตาม​ที่​บัน‌ทึก​ไว้​ใน​หนัง‌สือ​ของ​โม‌เสส</span></p>
  <h3 class="s">ฉลอง​เทศ‌กาล​ปัส‌กา</h3>
  <p class="p"><span class="v15_6_19"><sup id="Ezra.6.19" class="v15_6_19">19</sup>ใน​วัน‍ที่​สิบ‍สี่​ของ​เดือน​ที่​หนึ่ง พวก​ที่​ถูก​กวาด​ไป​เป็น​เชลย และ​ได้​กลับ‍มา​ได้​ถือ​เทศ‌กาล​ปัส‌กา  </span><span class="v15_6_20"><sup id="Ezra.6.20" class="v15_6_20">20</sup>เพราะ​บรร‌ดา​ปุ‌โร‌หิต​และ​คน​เลวี​ได้​ชำระ​ตน​ด้วย‍กัน พวก‍เขา​บริ‌สุทธิ์​หมด​ทุก​คน เขา​จึง​ฆ่า​แกะ​ปัส‌กา​สำหรับ​ผู้​ถูก​กวาด​ไป​เป็น​เชลย​ซึ่ง​กลับ‍มา​ทั้ง‍หมด สำหรับ​พวก​พี่‍น้อง​ที่​เป็น​ปุ‌โร‌หิต และ​สำหรับ​ตัว​พวก‍เขา​เอง </span><span class="v15_6_21"><sup id="Ezra.6.21" class="v15_6_21">21</sup>ประ‌ชา‍ชน​อิสรา‌เอล​ผู้​ได้​กลับ‍มา​จาก​การ​ถูก​กวาด​ไป​เป็น​เชลย​และ​ทุก​คน​ที่​สมทบ​กับ​พวก‍เขา และ​แยก​ตัว​ออก​จาก​การ​มลทิน​ของ​บรร‌ดา​ประ‌ชา‍ชาติ​แห่ง​แผ่น‍ดิน​นั้น เพื่อ​จะ​นมัส‌การ​พระ‍ยาห์‌เวห์​พระ‍เจ้า​แห่ง​อิสรา‌เอล​ก็​ได้​รับ‍ประ‌ทาน </span><span class="v15_6_22"><sup id="Ezra.6.22" class="v15_6_22">22</sup>และ​พวก‍เขา​ได้​ถือ​เทศ‌กาล​กิน​ขนม‍ปัง‍ไร้‍เชื้อ​เจ็ด​วัน​ด้วย​ความ​ชื่น‍บาน เพราะ​ว่า​พระ‍ยาห์‌เวห์​ได้​ทรง​ทำ​ให้​เขา​ชื่น‍บาน และ​ทรง​หัน​พระ‍ทัย​ของ​กษัตริย์​อัส‌ซี‌เรีย​มา‍หา​เขา เพื่อ​เสริม​กำลัง​เขา​ใน​การ​สร้าง​พระ‍นิ‌เวศ​ของ​พระ‍เจ้า พระ‍เจ้า​แห่ง​อิสรา‌เอล</span></p>
</div>
<h2 id="Ezra.7">เอสรา 7</h2>
<div class="chapter">
  <h3 class="s">การ​มา​และ​ภารกิจ​ของ​เอส‌รา</h3>
  <p class="p"><span class="v15_7_1"><sup id="Ezra.7.1" class="v15_7_1">1</sup>ต่อ‍มา​ใน​รัช‌กาล​ของ​อาร‌ทา‌เซอร์‌ซีส กษัตริย์​แห่ง​เปอร์‌เซีย เอส‌รา​บุตร​เส‌ไร‌ยาห์ ผู้​เป็น​บุตร​อา‌ซา‌ริ‌ยาห์ ผู้​เป็น​บุตร​ฮิล‌คี‌ยาห์ </span><span class="v15_7_2"><sup id="Ezra.7.2" class="v15_7_2">2</sup>ผู้​เป็น​บุตร​ชัล‌ลูม ผู้​เป็น​บุตร​ศา‌โดก ผู้​เป็น​บุตร​อา‌หิ‌ทูบ </span><span class="v15_7_3"><sup id="Ezra.7.3" class="v15_7_3">3</sup>ผู้​เป็น​บุตร​อา‌มา‌ริ‌ยาห์ ผู้​เป็น​บุตร​อา‌ซา‌ริ‌ยาห์ ผู้​เป็น​บุตร​เม‌รา‌โยท </span><span class="v15_7_4"><sup id="Ezra.7.4" class="v15_7_4">4</sup>ผู้​เป็น​บุตร​เศ-รา‌หิ‌ยาห์ ผู้​เป็น​บุตร​อุส‌ซี ผู้​เป็น​บุตร​บุค‌คี </span><span class="v15_7_5"><sup id="Ezra.7.5" class="v15_7_5">5</sup>ผู้​เป็น​บุตร​อา‌บี‌ชู‌วา ผู้​เป็น​บุตร​ฟี‌เน‌หัส ผู้​เป็น​บุตร​เอ‌เล‌อา‌ซาร์ ผู้​เป็น​บุตร​อา‌โรน​มหา‍ปุ‌โร‌หิต </span><span class="v15_7_6"><sup id="Ezra.7.6" class="v15_7_6">6</sup>เอส‌รา​คน​นี้​ได้​ขึ้น​ไป​จาก​บา‌บิ‌โลน ท่าน​เป็น​ธรร‌มา‌จารย์​ชำนาญ​ใน​เรื่อง​ธรรม‍บัญญัติ​ของ​โม‌เสส ซึ่ง​พระ‍ยาห์‌เวห์​พระ‍เจ้า​แห่ง​อิสรา‌เอล​ประ‌ทาน​ให้ และ​กษัตริย์​ประ‌ทาน​ทุก‍อย่าง​ที่​ท่าน​ทูล​ขอ เพราะ‍ว่า​พระ‍หัตถ์​ของ​พระ‍ยาห์‌เวห์​พระ‍เจ้า​ของ​ท่าน​อยู่​กับ​ท่าน</span></p>
  <p class="p"><span class="v15_7_7"><sup id="Ezra.7.7" class="v15_7_7">7</sup>มี​บาง‍คน​ใน​คน​อิสรา‌เอล​และ​ใน​บรร‌ดา​ปุ‌โร‌หิต บรร‌ดา​คน​เลวี บรร‌ดา​นัก‍ร้อง​และ​คน​เฝ้า​ประตู และ​บ่าว‍ไพร่​ประ‌จำ​พระ‍วิหาร ได้​ขึ้น​ไป​ด้วย ถึง​เย‌รู‌ซา‌เล็ม​ใน​ปี​ที่​เจ็ด​แห่ง​รัช‌กาล​กษัตริย์​อาร‌ทา‌เซอร์‌ซีส </span><span class="v15_7_8"><sup id="Ezra.7.8" class="v15_7_8">8</sup>และ​ท่าน​มา​ถึง​เย‌รู‌ซา‌เล็ม​ใน​เดือน​ที่​ห้า ซึ่ง​เป็น​ปี​ที่​เจ็ด​ของ​กษัตริย์ </span><span class="v15_7_9"><sup id="Ezra.7.9" class="v15_7_9">9</sup>เพราะ​ใน​วัน‍ที่​หนึ่ง​ของ​เดือน​ที่​หนึ่ง​ท่าน​ได้​เริ่ม​ขึ้น​ไป​จาก​บา‌บิ‌โลน และ​ใน​วัน‍ที่​หนึ่ง​ของ​เดือน​ที่​ห้า​ท่าน​มา​ยัง​เย‌รู‌ซา‌เล็ม เพราะ‍ว่า​พระ‍หัตถ์​ประ‌เสริฐ​ของ​พระ‍เจ้า​ของ​ท่าน​อยู่​กับ​ท่าน </span><span class="v15_7_10"><sup id="Ezra.7.10" class="v15_7_10">10</sup>เพราะ​เอส‌รา​ได้​ตั้ง‍ใจ​ของ​ท่าน​ที่​จะ​ศึกษา​ธรรม‍บัญญัติ​ของ​พระ‍ยาห์‌เวห์ และ​ทำ​ตาม​และ​สอน​กฎ‍เกณฑ์​และ​กฎ‍หมาย​ของ​พระ‍องค์​ใน​อิสรา‌เอล</span></p>
  <h3 class="s">จด‍หมาย​จาก​กษัตริย์​อาร‌ทา‌เซอร์‌ซีส​ถึง​เอส‌รา</h3>
  <p class="p"><span class="v15_7_11"><sup id="Ezra.7.11" class="v15_7_11">11</sup>ต่อ‍ไป‍นี้​เป็น​สำเนา​จด‍หมาย ซึ่ง​กษัตริย์​อาร‌ทา‌เซอร์‌ซีส​ประ‌ทาน​แก่​เอส‌รา​ปุ‌โร‌หิต ผู้​เป็น​ธรร‌มา‌จารย์ ผู้​เรียน​รู้​ใน​เรื่อง‍ราว​ของ​พระ‍บัญญัติ​ของ​พระ‍ยาห์‌เวห์​และ​กฎ‍เกณฑ์​ของ​พระ‍องค์​เพื่อ​อิสรา‌เอล​ว่า </span><span class="v15_7_12"><sup id="Ezra.7.12" class="v15_7_12">12</sup>“อาร‌ทา‌เซอร์‌ซีส​กษัตริย์​เหนือ​กษัตริย์​ทั้ง‍หลาย ถึง​เอส‌รา​ปุ‌โร‌หิต ธรร‌มา‌จารย์​ของ​ธรรม‍บัญญัติ​แห่ง​พระ‍เจ้า​ของ​ฟ้า‍สวรรค์ </span><span class="v15_7_13"><sup id="Ezra.7.13" class="v15_7_13">13</sup>บัด‍นี้ เรา​ออก​กฤษ‌ฎีกา​ว่า ประ‌ชา‍ชน​อิสรา‌เอล​คน​หนึ่ง​คน​ใด​หรือ​ปุ‌โร‌หิต​ของ​พวก‍เขา หรือ​คน​เลวี​ใน​ราช‌อาณา‌จักร​ของ​เรา ผู้​ซึ่ง​สมัคร‍ใจ​ไป​ยัง​เย‌รู‌ซา‌เล็ม​ก็​ให้​ไป​กับ​เจ้า​ได้ </span><span class="v15_7_14"><sup id="Ezra.7.14" class="v15_7_14">14</sup>เพราะ​กษัตริย์​และ​ที่​ปรึก‌ษา​ทั้ง​เจ็ด​คน​ได้​ใช้​เจ้า​ไป ให้​ถาม​ถึง​ยู‌ดาห์​และ​เย‌รู‌ซา‌เล็ม ตาม​พระ‍ธรรม​ของ​พระ‍เจ้า​ของ​เจ้า​ซึ่ง​อยู่​ใน​มือ​เจ้า​นั้น </span><span class="v15_7_15"><sup id="Ezra.7.15" class="v15_7_15">15</sup>และ​ให้​นำ​เงิน​และ​ทอง‍คำ​ซึ่ง​กษัตริย์​และ​ที่​ปรึก‌ษา​ของ​พระ‍องค์​สมัคร‍ใจ​ถวาย​แด่​พระ‍เจ้า​แห่ง​อิสรา‌เอล ผู้​ประ‌ทับ​ใน​เย‌รู‌ซา‌เล็ม </span><span class="v15_7_16"><sup id="Ezra.7.16" class="v15_7_16">16</sup>พร้อม​ทั้ง​เงิน​และ​ทอง‍คำ​ทั้ง‍สิ้น​ซึ่ง​เจ้า​จะ​หา​ได้​ทั่ว​ไป​ใน​มณฑล​ของ​บา‌บิ‌โลน​พร้อม​กับ​ของ‍ถวาย​ด้วย​ใจ‍สมัคร​ของ​ประ‌ชา‍ชน​และ​ปุ‌โร‌หิต​ที่​สมัคร‍ใจ​ถวาย​แด่​พระ‍นิ‌เวศ​ของ​พระ‍เจ้า​ของ​เขา ซึ่ง​อยู่​ใน​เย‌รู‌ซา‌เล็ม </span><span class="v15_7_17"><sup id="Ezra.7.17" class="v15_7_17">17</sup>แล้ว​ด้วย​เงิน​นี้​เจ้า​จง​ขยัน‍ขัน‍แข็ง​ซื้อ​วัว‍ผู้ แกะ‍ผู้ และ​ลูก‍แกะ กับ​ธัญ‌บูชา​คู่​กัน​และ​เครื่อง‍ดื่ม‍บูชา​คู่​กัน และ​เจ้า​จง​ถวาย​สิ่ง‍เหล่า‍นี้​บน​แท่น‍บูชา​ของ​พระ‍นิ‌เวศ​แห่ง​พระ‍เจ้า​ของ​เจ้า​ซึ่ง​อยู่​ใน​เย‌รู‌ซา‌เล็ม </span><span class="v15_7_18"><sup id="Ezra.7.18" class="v15_7_18">18</sup>ส่วน​เงิน​และ​ทอง‍คำ​ที่​เหลือ​อยู่​นั้น​เจ้า​และ​พี่‍น้อง​ของ​เจ้า​เห็น​ดี​ที่​จะ​ทำ​อย่าง‍ไร​ก็​จง​ทำ​เถิด ตาม​พระ‍ประ‌สงค์​ของ​พระ‍เจ้า​ของ​เจ้า </span><span class="v15_7_19"><sup id="Ezra.7.19" class="v15_7_19">19</sup>และ​เครื่อง‍ใช้​ซึ่ง​ได้​มอบ​ให้​เจ้า​สำหรับ​การ​ปรน‌นิ‌บัติ​ใน​พระ‍นิ‌เวศ​ของ​พระ‍เจ้า​ของ​เจ้า เจ้า​จง​มอบ‍ถวาย​ไว้​ต่อ‍พระ‍พักตร์​พระ‍เจ้า​แห่ง​เย‌รู‌ซา‌เล็ม </span><span class="v15_7_20"><sup id="Ezra.7.20" class="v15_7_20">20</sup>และ​สิ่ง‍ใดๆ ซึ่ง​ยัง​ต้อง‍การ​สำหรับ​พระ‍นิเวศ​ของ​พระ‍เจ้า​ของ​เจ้า ซึ่ง​เจ้า​จะ​ต้อง​จัด‍หา​นั้น เจ้า​จง​จัด‍หา​ให้​จาก​พระ‍คลัง​ของ​กษัตริย์</span></p>
  <p class="p"><span class="v15_7_21"><sup id="Ezra.7.21" class="v15_7_21">21</sup>“และ​เรา คือ กษัตริย์​อาร‌ทา‌เซอร์‌ซีส ได้​ออก​กฤษ‌ฎีกา​ไป​ยัง​นาย‍คลัง​ใน​มณฑล​ฟาก​แม่‍น้ำ​ข้าง​ตะ‌วัน‍ตก​ว่า สิ่ง‍ใดๆ ที่​เอส‌รา​ปุ‌โร‌หิต​ธรร‌มา‌จารย์​ของ​ธรรม‍บัญญัติ​แห่ง​พระ‍เจ้า​ของ​ฟ้า‍สวรรค์​ต้อง‍การ​จาก​ท่าน จง​ดำ‌เนิน​การ​ให้​เขา​ด้วย​ความ​ขยัน‍ขัน‍แข็ง </span><span class="v15_7_22"><sup id="Ezra.7.22" class="v15_7_22">22</sup>ถึง​เงิน​หนัก 3,400 กิโล‍กรัม และ​ข้าว‍สา‌ลี​ถึง 10,000 กิโล‍กรัม เหล้า‍องุ่น 2,000 ลิตร น้ำ‍มัน 2,000 ลิตร และ​เกลือ​ไม่​จำ‍กัด​จำ‌นวน </span><span class="v15_7_23"><sup id="Ezra.7.23" class="v15_7_23">23</sup>สิ่ง‍ใด​ที่​พระ‍เจ้า​แห่ง​ฟ้า‍สวรรค์​ทรง​บัญชา ก็​จง​ทำ​ให้​อย่าง​เต็ม​ขนาด​สำหรับ​พระ‍นิเวศ​ของ​พระ‍เจ้า​แห่ง​ฟ้า‍สวรรค์ เกรง‍ว่า​พระ‍พิโรธ​ของ​พระ‍องค์​จะ​มี​ต่อ​ดิน‍แดน​ของ​กษัตริย์ และ​บรร‌ดา​โอรส​ของ​พระ‍องค์ </span><span class="v15_7_24"><sup id="Ezra.7.24" class="v15_7_24">24</sup>เรา​ขอ​แจ้ง​แก่​ท่าน‍ทั้ง‍หลาย​ด้วย​ว่า ไม่​เป็น​การ​ถูก‍ต้อง​ตาม​กฎ‍หมาย​ที่​จะ​เอา​บรร‌ณา‌การ​ค่า‍ธรรม‌เนียม หรือ​ภาษี​จาก​คน​หนึ่ง​คน​ใด​ใน​บรร‌ดา​ปุ‌โร‌หิต คน​เลวี นัก‍ร้อง คน​เฝ้า​ประตู บ่าว‍ไพร่​ประ‌จำ​พระ‍วิหาร หรือ​ผู้​รับ‍ใช้​อื่นๆ ของ​พระ‍นิ‌เวศ​ของ​พระ‍เจ้า​นี้</span></p>
  <p class="p"><span class="v15_7_25"><sup id="Ezra.7.25" class="v15_7_25">25</sup>“ส่วน​เจ้า เอส‌รา ตาม​พระ‍สติ‍ปัญญา​แห่ง​พระ‍เจ้า​ของ​เจ้า​ที่​เจ้า​มี​อยู่ จง​แต่ง‍ตั้ง​พนัก‍งาน​ผู้‍ปก‍ครอง และ​ผู้‍พิพาก‌ษา​ที่​จะ​พิพาก‌ษา​ประ‌ชา‍ชน​ทั้ง‍ปวง​ใน​มณฑล​ฟาก​แม่‍น้ำ​ข้าง​ตะ‌วัน‍ตก คือ​ทุก​คน​ที่​รู้​บรร‌ดา​ธรรม‍บัญญัติ​ของ​พระ‍เจ้า​ของ​เจ้า และ​คน​เหล่า‍นั้น​ที่​ไม่​รู้ เจ้า​ทั้ง‍หลาย​จะ​ต้อง​สอน </span><span class="v15_7_26"><sup id="Ezra.7.26" class="v15_7_26">26</sup>ใคร​ที่​ไม่​เชื่อ‍ฟัง​ธรรม‍บัญญัติ​ของ​พระ‍เจ้า​ของ​เจ้า และ​กฎ‍หมาย​ของ​กษัตริย์​ก็​ให้​พิพาก‌ษา​ลง‍โทษ​เขา​อย่าง​เคร่ง‌ครัด จะ​เป็น​โทษ​ถึง​ตาย หรือ​ถึง​เนร‌เทศ หรือ​ถึง​ริบ​ทรัพย์​ของ​เขา หรือ​ถึง​จำ‍ขัง​ก็​ได้”</span></p>
  <p class="p"><span class="v15_7_27"><sup id="Ezra.7.27" class="v15_7_27">27</sup>สาธุการ​แด่​พระ‍ยาห์‌เวห์​พระ‍เจ้า​แห่ง​บรรพ‌บุรุษ​ของ​เรา ผู้​ดล‍พระ‍ทัย​ของ​กษัตริย์​ให้​เสริม​ความ​งาม​แก่​พระ‍นิ‌เวศ​ของ​พระ‍ยาห์‌เวห์​ซึ่ง​อยู่​ใน​เย‌รู‌ซา‌เล็ม </span><span class="v15_7_28"><sup id="Ezra.7.28" class="v15_7_28">28</sup>และ​โดย​ความ​รัก‍มั่น‍คง​ของ​พระ‍องค์​ทรง​บัน‌ดาล​ให้​ข้าพ‌เจ้า​มี​ความ​ชอบ​ต่อ‍พระ‍พักตร์​กษัตริย์ และ​ที่​ปรึก‌ษา​ของ​พระ‍องค์ และ​ต่อ‍หน้า​พวก​เจ้า‍นาย​ผู้​ทรง​อำนาจ​ของ​กษัตริย์ และ​ข้าพ‌เจ้า​ก็​มี​ใจ​กล้า​ขึ้น เพราะ​พระ‍หัตถ์​ของ​พระ‍ยาห์‌เวห์​พระ‍เจ้า​ของ​ข้าพ‌เจ้า​อยู่​กับ​ข้าพ‌เจ้า และ​ข้าพ‌เจ้า​ได้​รวบ‍รวม​บุค‌คล​ชั้น‍ผู้‍นำ​จาก​อิสรา‌เอล​ขึ้น​ไป​กับ​ข้าพ‌เจ้า</span></p>
</div>
<h2 id="Ezra.8">เอสรา 8</h2>
<div class="chapter">
  <h3 class="s">หัว‍หน้า​ตระ‌กูล​ที่​กลับ‍มา​พร้อม​กับ​เอส‌รา</h3>
  <p class="p"><span class="v15_8_1"><sup id="Ezra.8.1" class="v15_8_1">1</sup>ต่อ‍ไป‍นี้​เป็น​หัว‍หน้า​ตระ‌กูล​ของ​เขา‍ทั้ง‍หลาย และ​นี่​เป็น​สำ‌มะโน‌ครัว​เชื้อ‍สาย​ของ​คน​เหล่า‍นั้น​ที่​ขึ้น​ไป​กับ​ข้าพ‌เจ้า​จาก​บา‌บิ‌โลน ใน​รัช‌กาล​กษัตริย์​อาร‌ทา‌เซอร์‌ซีส คือ </span><span class="v15_8_2"><sup id="Ezra.8.2" class="v15_8_2">2</sup>จาก​พงศ์‍พันธุ์​ฟี‌เน‌หัส​มี เกอร์‌โชม จาก​พงศ์‍พันธุ์​อิ‌ธา‌มาร์ มี ดา‌เนียล จาก​พงศ์‍พันธุ์​ดาวิด มี ฮัท‌ธัช </span><span class="v15_8_3"><sup id="Ezra.8.3" class="v15_8_3">3</sup>จาก​พงศ์‍พันธุ์​เช‌คา‌นิ‌ยาห์ จาก​พงศ์‍พันธุ์​ปา‌โรช มี เศ‌คา‌ริ‌ยาห์ พร้อม​กับ​ท่าน มี​ผู้‍ชาย​ที่​ขึ้น​ทะ‌เบียน​ไว้ 150 คน </span><span class="v15_8_4"><sup id="Ezra.8.4" class="v15_8_4">4</sup>จาก​พงศ์‍พันธุ์​ปา‌หัท‌โม‌อับ​มี เอ‌ลี‌โฮ‌เอ‌นัย บุตร​เศ-รา‌หิ‌ยาห์ พร้อม​กับ​ท่าน มี​ผู้‍ชาย 200 คน </span><span class="v15_8_5"><sup id="Ezra.8.5" class="v15_8_5">5</sup>จาก​พงศ์‍พันธุ์​ศัท‌ธู มี เช‌คา‌นิ‌ยาห์ บุตร​ยา‌ฮา‌ซี‌เอล พร้อม​กับ​ท่าน มี​ผู้‍ชาย 300 คน </span><span class="v15_8_6"><sup id="Ezra.8.6" class="v15_8_6">6</sup>จาก​พงศ์‍พันธุ์​อา‌ดีน มี เอ‌เบด บุตร​โย‌นา‌ธาน พร้อม​กับ​ท่าน มี​ผู้‍ชาย 50 คน </span><span class="v15_8_7"><sup id="Ezra.8.7" class="v15_8_7">7</sup>จาก​พงศ์‍พันธุ์​เอ‌ลาม มี เย‌ชา‌ยาห์ บุตร​อา‌ธา‌ลิ‌ยาห์ พร้อม​กับ​ท่าน มี​ผู้‍ชาย 70 คน </span><span class="v15_8_8"><sup id="Ezra.8.8" class="v15_8_8">8</sup>จาก​พงศ์‍พันธุ์​เช‌ฟา‌ทิ‌ยาห์ มี เศ‌บา‌ดิ‌ยาห์ บุตร​มี‌คา‌เอล พร้อม​กับ​ท่าน มี​ผู้‍ชาย 80 คน </span><span class="v15_8_9"><sup id="Ezra.8.9" class="v15_8_9">9</sup>จาก​พงศ์‍พันธุ์​โย‌อาบ มี โอ‌บา‌ดีห์​บุตร​เย‌ฮี‌เอล พร้อม​กับ​ท่าน มี​ผู้‍ชาย 218 คน </span><span class="v15_8_10"><sup id="Ezra.8.10" class="v15_8_10">10</sup>จาก​พงศ์‍พันธุ์​บา‌นี มี เช‌โล‌มิท​บุตร​โย‌สิ‌ฟี‌ยาห์ พร้อม​กับ​ท่าน มี​ผู้‍ชาย 160 คน </span><span class="v15_8_11"><sup id="Ezra.8.11" class="v15_8_11">11</sup>จาก​พงศ์‍พันธุ์​เบ‌บัย มี เศ‌คา‌ริ‌ยาห์​บุตร​เบ‌บัย พร้อม​กับ​ท่าน มี​ผู้‍ชาย 28 คน </span><span class="v15_8_12"><sup id="Ezra.8.12" class="v15_8_12">12</sup>จาก​พงศ์‍พันธุ์​อัส‌กาด มี โย‌ฮา‌นัน บุตร​ฮัก‌คา‌ทาน พร้อม​กับ​ท่าน มี​ผู้‍ชาย 110 คน </span><span class="v15_8_13"><sup id="Ezra.8.13" class="v15_8_13">13</sup>จาก​พงศ์‍พันธุ์​อา‌โด‌นี‌คัม มี​ผู้​มา​ที‍หลัง นี่​เป็น​ชื่อ​ของ​เขา​คือ เอ‌ลี‌เฟ‌เลท เย‌อู‌เอล และ​เช‌ไม‌ยาห์ พร้อม​กับ​พวก‍เขา มี​ผู้‍ชาย 60 คน </span><span class="v15_8_14"><sup id="Ezra.8.14" class="v15_8_14">14</sup>จาก​พงศ์‍พันธุ์​บิก‌วัย มี อุ‌ธัย และ ศัค‌เคอร์ พร้อม​กับ​เขา​ทั้ง‍สอง มี​ผู้‍ชาย 70 คน</span></p>
  <h3 class="s">บ่าว‍ไพร่​ประ‌จำ​พระ‍วิหาร</h3>
  <p class="p"><span class="v15_8_15"><sup id="Ezra.8.15" class="v15_8_15">15</sup>ข้าพ‌เจ้า​ได้​รวบ‍รวม​เขา‍ทั้ง‍หลาย​เข้า‍มา​ยัง​แม่‍น้ำ​ที่​ไหล​สู่​อา‌หะ‌วา เรา​ตั้ง‍ค่าย​อยู่​ที่‍นั่น​สาม​วัน เมื่อ​ข้าพ‌เจ้า​สำรวจ‍ดู​ประ‌ชา‍ชน และ​ปุ‌โร‌หิต ข้าพ‌เจ้า​ไม่​พบ​พงศ์‍พันธุ์​ของ​เลวี​ที่‍นั่น​เลย </span><span class="v15_8_16"><sup id="Ezra.8.16" class="v15_8_16">16</sup>แล้ว​ข้าพ‌เจ้า​จึง​ให้​ไป​เรียก​เอ‌ลี‌เอ‌เซอร์ อา‌รี‌เอล เช‌ไม‌ยาห์ เอล‌นา‌ธัน ยา‌รีบ เอล‌นา‌ธัน นา‌ธัน เศ‌คา‌ริ‌ยาห์ และ​เม‌ชุล‌ลาม บุค‌คล​ชั้น‍หัว‍หน้า และ​ให้​หา โย‌ยา‌ริบ และ​เอล‌นา‌ธัน ผู้​เป็น​คน​มี​ความ​รอบ‍รู้ </span><span class="v15_8_17"><sup id="Ezra.8.17" class="v15_8_17">17</sup>และ​ส่ง​พวก‍เขา​ไป​ยัง​อิด‌โด หัว‍หน้า​ใน​สถาน‍ที่​ที่​ชื่อ​คา‌สิ‌เฟีย คือ​ให้​บอก​อิด‌โด​และ​พี่‍น้อง​ของ​เขา​ผู้​เป็น​บ่าว‍ไพร่​ประ‌จำ​พระ‍วิหาร​ว่า ขอ​ส่ง​ผู้​ปรน‌นิ‌บัติ​สำหรับ​พระ‍นิเวศ​ของ​พระ‍เจ้า​ของ​เรา​มา​ยัง​เรา </span><span class="v15_8_18"><sup id="Ezra.8.18" class="v15_8_18">18</sup>และ​โดย​พระ‍หัตถ์​อัน​ทรง​พระ‍คุณ​ของ​พระ‍เจ้า​ของ​เรา​อยู่​กับ​เรา พวก‍เขา​ได้​นำ​คน​ที่​มี​ความ​สุขุม​มา​ให้​เรา เป็น​พงศ์‍พันธุ์​ของ​มาห์‌ลี​บุตร​เลวี ผู้​เป็น​บุตร​อิสรา‌เอล คือ​เช‌เร‌บิ‌ยาห์ กับ​ลูก‍ชาย​และ​ญาติ‍พี่‍น้อง รวม​สิบ​แปด​คน </span><span class="v15_8_19"><sup id="Ezra.8.19" class="v15_8_19">19</sup>ทั้ง​ฮา‌ชา‌บิ‌ยาห์​และ​เย‌ชา‌ยาห์ พงศ์‍พันธุ์​ของ​เม‌รา‌รี​กับ​ญาติ‍พี่‍น้อง​และ​บุตร​ของ​เขา​รวม​ยี่‍สิบ​คน </span><span class="v15_8_20"><sup id="Ezra.8.20" class="v15_8_20">20</sup>และ​บ่าว‍ไพร่​ประ‌จำ​พระ‍วิหาร ซึ่ง​ดาวิด​และ​ข้า‍ราช‌การ​ของ​พระ‍องค์​ได้​จัด‍ตั้ง​ขึ้น​ไว้ เพื่อ​ปรน‌นิ‌บัติ​คน​เลวี มี 220 คน บุค‌คล​เหล่า‍นี้​ทั้ง‍สิ้น​มี​ชื่อ​ระบุ​ไว้</span></p>
  <h3 class="s">อธิษ‌ฐาน​อด‍อาหาร​เพื่อ​ขอ​การ​ปก‍ป้อง</h3>
  <p class="p"><span class="v15_8_21"><sup id="Ezra.8.21" class="v15_8_21">21</sup>แล้ว​ข้าพ‌เจ้า​ก็​ประ‌กาศ​ให้​ถือ‍อด‍อาหาร​ที่‍นั่น คือ​ที่​แม่‍น้ำ​อา‌หะ‌วา เพื่อ​เรา​ทั้ง‍หลาย​จะ​ได้​ถ่อม‍ตัว​ลง​ต่อ​พระ‍เจ้า​ของ​เรา เพื่อ​จะ​ทูล‍ขอ​หน‍ทาง​ที่​ถูก‍ต้อง​จาก​พระ‍องค์​สำหรับ​เรา ลูก‍หลาน​ของ​เรา และ​ข้าว‍ของ​ของ​เรา </span><span class="v15_8_22"><sup id="Ezra.8.22" class="v15_8_22">22</sup>เพราะ​ข้าพ‌เจ้า​ละ‍อาย​ที่​จะ​ทูล‍ขอ​กอง‍ทหาร​และ​พล‍ม้า​จาก​กษัตริย์​เพื่อ​ช่วย​เรา​สู้​ศัตรู​ตาม​ทาง​ของ​เรา ใน​เมื่อ​เรา​ได้​กราบ‍ทูล​กษัตริย์​แล้ว​ว่า “พระ‍หัตถ์​ของ​พระ‍เจ้า​ของ​เรา​อยู่​กับ​บรร‌ดา​ผู้​ที่​แสวง​พระ‍องค์​ให้​เกิด‍ผล​ดี แต่​ฤทธา‌นุ‌ภาพ​และ​พระ‍พิโรธ​ของ​พระ‍องค์​ต่อ‍สู้​คน​เหล่า‍นั้น​ที่​ละ‍ทิ้ง​พระ‍องค์” </span><span class="v15_8_23"><sup id="Ezra.8.23" class="v15_8_23">23</sup>เรา​จึง​อด‍อาหาร​และ​วิง‍วอน​พระ‍เจ้า​ของ​เรา​เพื่อ​เรื่อง​นี้ และ​พระ‍องค์​ทรง​ฟัง​เสียง​ร้อง‍ทูล​ของ​เรา</span></p>
  <h3 class="s">ของ‍ถวาย​สำหรับ​พระ‍วิหาร</h3>
  <p class="p"><span class="v15_8_24"><sup id="Ezra.8.24" class="v15_8_24">24</sup>และ​ข้าพ‌เจ้า​ได้​เลือก​สิบ‍สอง​คน จาก​ปุ‌โร‌หิต​ชั้น‍ผู้‍นำ คือ เช‌เร‌บิ‌ยาห์ ฮา‌ชา‌บิ‌ยาห์ และ​ญาติ​ของ​เขา​พร้อม​กับ​เขา​อีก​สิบ​คน </span><span class="v15_8_25"><sup id="Ezra.8.25" class="v15_8_25">25</sup>และ​ข้าพ‌เจ้า​ได้​ชั่ง​เงิน​และ​ทอง‍คำ​และ​เครื่อง‍ใช้​กับ​เครื่อง‍ถวาย สำหรับ​พระ‍นิเวศ​ของ​เรา​มอบ​ให้​เขา‍ทั้ง‍หลาย​ซึ่ง​กษัตริย์​และ​ที่​ปรึก‌ษา และ​เจ้า‍นาย​ของ​พระ‍องค์ และ​คน​อิสรา‌เอล​ทั้ง‍ปวง​ที่‍นั่น​ได้​ถวาย​ไว้ </span><span class="v15_8_26"><sup id="Ezra.8.26" class="v15_8_26">26</sup>ข้าพ‌เจ้า​ได้​ชั่ง​ใส่​มือ​ของ​เขา​เป็น​เงิน 22 ตัน และ​เครื่อง‍ใช้​ที่​ทำ​ด้วย​เงิน 100 ใบ หนัก 70 กิโล‍กรัม  และ​ทอง‍คำ 3,400 กิโล‍กรัม </span><span class="v15_8_27"><sup id="Ezra.8.27" class="v15_8_27">27</sup>ชาม‍ทอง‍คำ 20 ใบ หนัก 8.4 กิโล‍กรัม และ​เครื่อง‍ใช้​ทอง‍สัม‌ฤทธิ์​เนื้อ​ละ‌เอียด​สุก‍ใส 2 ชิ้น มี​ค่า​เทียบ‍เท่า​ชาม‍ทอง‍คำ </span><span class="v15_8_28"><sup id="Ezra.8.28" class="v15_8_28">28</sup>และ​ข้าพ‌เจ้า​บอก​เขา​ว่า “ท่าน‍ทั้ง‍หลาย​บริ‌สุทธิ์​ต่อ​พระ‍ยาห์‌เวห์ และ​เครื่อง‍ใช้​ก็​บริ‌สุทธิ์ และ​เงิน​กับ​ทอง‍คำ​เป็น​ของ‍ถวาย​ด้วย​ความ​สมัคร‍ใจ​แด่​พระ‍ยาห์‌เวห์​พระ‍เจ้า​แห่ง​บรรพ‌บุรุษ​ของ​ท่าน‍ทั้ง‍หลาย </span><span class="v15_8_29"><sup id="Ezra.8.29" class="v15_8_29">29</sup>จง​เฝ้า​และ​รักษา​ไว้​จน‍กว่า​ท่าน​ชั่ง​สิ่ง​เหล่า‍นั้น​ต่อ‍หน้า​ปุ‌โร‌หิต​ชั้น‍ผู้‍นำ​และ​คน​เลวี และ​หัว‍หน้า​ตระ‌กูล​อิสรา‌เอล​ใน​เย‌รู‌ซา‌เล็ม​ภาย‍ใน​ห้อง​พระ‍นิ‌เวศ​ของ​พระ‍ยาห์‌เวห์” </span><span class="v15_8_30"><sup id="Ezra.8.30" class="v15_8_30">30</sup>บรร‌ดา​ปุ‌โร‌หิต​และ​คน​เลวี​จึง​รับ​เงิน​และ​ทอง‍คำ​ที่​ได้​ชั่ง และ​เครื่อง‍ใช้ เพื่อ​นำ​ไป​ยัง​เย‌รู‌ซา‌เล็ม ยัง​พระ‍นิ‌เวศ​ของ​พระ‍เจ้า​ของ​เรา</span></p>
  <h3 class="s">กลับ​ไป​ยัง​เย‌รู‌ซา‌เล็ม</h3>
  <p class="p"><span class="v15_8_31"><sup id="Ezra.8.31" class="v15_8_31">31</sup>และ​เรา​ก็​ออก​จาก​แม่‍น้ำ​อา‌หะ‌วา​ใน​วัน‍ที่​สิบ‍สอง ของ​เดือน​แรก เพื่อ​ไป​ยัง​เย‌รู‌ซา‌เล็ม และ​พระ‍หัตถ์​ของ​พระ‍เจ้า​ของ​เรา​อยู่​กับ​เรา และ​พระ‍องค์​ทรง​ช่วย‍กู้​เรา​ให้​พ้น​จาก​มือ​ของ​ศัตรู​และ​จาก​พวก​ซุ่ม‍คอย​อยู่​ตาม‍ทาง </span><span class="v15_8_32"><sup id="Ezra.8.32" class="v15_8_32">32</sup>เรา​มา​ถึง​เย‌รู‌ซา‌เล็ม​และ​พัก​อยู่​ที่‍นั่น​สาม​วัน </span><span class="v15_8_33"><sup id="Ezra.8.33" class="v15_8_33">33</sup>ใน​วัน‍ที่​สี่ ภาย‍ใน​พระ‍นิ‌เวศ​ของ​พระ‍เจ้า​ของ​เรา ก็​ชั่ง​ทอง‍คำ และ​เครื่อง‍ใช้​ใส่​มือ​ของ​เม‌เร‌โมท​ปุ‌โร‌หิต บุตร​อุ‌รี‌ยาห์ และ​คน​ที่​อยู่​กับ​เขา คือ​เอ‌เล‌อา‌ซาร์​บุตร​ฟี‌เน‌หัส​และ​คน​ที่​อยู่​กับ​เขา‍ทั้ง‍หลาย​คือ โย‌ซา‌บาด บุตร​เย‌ชู‌อา และ​โน‌อัด‌ยาห์​บุตร​บิน‌นุย คน​เลวี </span><span class="v15_8_34"><sup id="Ezra.8.34" class="v15_8_34">34</sup>พวก‍เขา​ชั่ง​และ​นับ​ทั้ง‍หมด​และ​บัน‌ทึก​น้ำ‍หนัก​ของ​ทุก‍สิ่ง​ไว้</span></p>
  <p class="p"><span class="v15_8_35"><sup id="Ezra.8.35" class="v15_8_35">35</sup>ใน​วัน‍นั้น​บรร‌ดา​ผู้​ที่​ถูก​กวาด​ไป​เป็น​เชลย ซึ่ง​มา​จาก​การ​เป็น​เชลย ได้​ถวาย​เครื่อง‍บูชา‍เผา‍ทั้ง‍ตัว​แด่​พระ‍เจ้า​แห่ง​อิสรา‌เอล มี​วัว‍ผู้ 12 ตัว สำหรับ​พวก​อิสรา‌เอล​ทั้ง‍ปวง แกะ‍ผู้ 96 ตัว ลูก‍แกะ 77 ตัว และ​แพะ‍ผู้ 12 ตัว เป็น​เครื่อง‍บูชา‍ลบ‍ล้าง‍บาป ทั้ง‍สิ้น​นี้​เป็น​เครื่อง‍บูชา‍เผา‍ทั้ง‍ตัว​ถวาย​พระ‍ยาห์‌เวห์ </span><span class="v15_8_36"><sup id="Ezra.8.36" class="v15_8_36">36</sup>เขา‍ทั้ง‍หลาย​ได้​มอบ​พระ‍ราช‌กฤษ‌ฎีกา​แก่​พวก​ข้า‍หลวง​ของ​กษัตริย์ และ​แก่​พวก​ผู้‍ว่า‍ราช‌การ‍มณฑล​ฟาก​ตะ‌วัน‍ตก​ของ​แม่‍น้ำ​ยู‌เฟร‌ติส และ​ท่าน​เหล่า‍นี้​ได้​ช่วย‍เหลือ​ประ‌ชา‍ชน​และ​พระ‍นิ‌เวศ​ของ​พระ‍เจ้า</span></p>
</div>
<h2 id="Ezra.9">เอสรา 9</h2>
<div class="chapter">
  <h3 class="s">ประ‌ณาม​การ​แต่ง‍งาน​ข้าม​เชื้อ‍ชาติ</h3>
  <p class="p"><span class="v15_9_1"><sup id="Ezra.9.1" class="v15_9_1">1</sup>ภาย‍หลัง​เหตุ‍การณ์​เหล่า‍นี้ พวก​หัว‍หน้า​ก็​เข้า‍มา‍หา​ข้าพ‌เจ้า กล่าว​ว่า “ชน‍ชาติ​อิสรา‌เอล​และ​บรร‌ดา​ปุ‌โร‌หิต​กับ​คน​เลวี ไม่‍ได้​แยก​ตน​ออก​จาก​ชน‍ชาติ​ทั้ง‍หลาย​ของ​แผ่น‍ดิน​เหล่า‍นั้น กับ​การ​น่า‍เกลียด‍น่า‍ชัง​ของ​เขา คือ​จาก​คน​คา‌นา‌อัน คน​ฮิต‌ไทต์ คน​เป‌ริส‌ซี คน​เย‌บุส คน​อัม‌โมน คน​โม‌อับ คน​อียิปต์ และ​คน​อา‌โม‌ไรต์ </span><span class="v15_9_2"><sup id="Ezra.9.2" class="v15_9_2">2</sup>เพราะ​พวก‍เขา​รับ​บุตร‍หญิง​ของ​ชน​เหล่า‍นี้​เป็น​ภรรยา​ของ​เขา​เอง และ​ของ​บุตร‍ชาย​ของ​เขา ดัง‍นั้น​เชื้อ‍สาย​บริ‌สุทธิ์​ได้​ปะปน​กับ​ชน‍ชาติ​ทั้ง‍หลาย​ของ​แผ่น‍ดิน​เหล่า‍นั้น และ​พวก​หัว‍หน้า​และ​ผู้‍ครอง‍เมือง​เป็น​แม่‍แบบ​ใน​ความ​ผิด​นี้ ” </span><span class="v15_9_3"><sup id="Ezra.9.3" class="v15_9_3">3</sup>เมื่อ​ข้าพ‌เจ้า​ได้‍ยิน​อย่าง‍นี้ ข้าพ‌เจ้า​ก็​ฉีก​เสื้อ​ทั้ง​เสื้อ‍คลุม​ของ​ข้าพ‌เจ้า และ​ทึ้ง​ผม​ออก​จาก​ศีรษะ​และ​ทึ้ง​หนวด‍เครา​ของ​ข้าพ‌เจ้า และ​นั่ง‍ลง​ตะ‌ลึง​อยู่ </span><span class="v15_9_4"><sup id="Ezra.9.4" class="v15_9_4">4</sup>แล้ว​บรร‌ดา​คน​ที่​สั่น‍สะท้าน​เพราะ​พระ‍วจนะ​ของ​พระ‍เจ้า​แห่ง​อิสรา‌เอล เนื่อง‍จาก​ความ​ผิด​ของ​พวก​เชลย​ที่​ได้​กลับ‍มา ได้​มา​ประ‌ชุม​ต่อ‍หน้า​ข้าพ‌เจ้า​ขณะ‍ที่​ข้าพ‌เจ้า​นั่ง​ตะ‌ลึง​อยู่​จน‍ถึง​เวลา​ถวาย​เครื่อง‍บูชา​ตอน‍เย็น</span></p>
  <h3 class="s">คำ​อธิษ‌ฐาน​ของ​เอส‌รา</h3>
  <p class="p"><span class="v15_9_5"><sup id="Ezra.9.5" class="v15_9_5">5</sup>ณ การ​ถวาย​เครื่อง‍บูชา​ตอน‍เย็น​นั้น ข้าพ‌เจ้า​ได้​ลุก‍ขึ้น​จาก​การ​อด‍อาหาร ด้วย​เสื้อ และ​เสื้อ‍คลุม​ของ​ข้าพ‌เจ้า​ที่​ฉีก‍ขาด และ​ข้าพ‌เจ้า​ก็​คุก‍เข่า​ลง​และ​ชู​มือ​ขึ้น​ต่อ​พระ‍ยาห์‌เวห์​พระ‍เจ้า​ของ​ข้าพ‌เจ้า </span><span class="v15_9_6"><sup id="Ezra.9.6" class="v15_9_6">6</sup>และ​ข้าพ‌เจ้า​ทูล​ว่า “ข้า‍แต่​พระ‍เจ้า​ของ​ข้า‍พระ‍องค์ ข้า‍พระ‍องค์​อับอาย​อดสู​ที่​จะ​เงย‍หน้า​หา​พระ‍องค์​พระ‍เจ้า​ของ​ข้า‍พระ‍องค์ เพราะ‍ว่า​ความ​บาป‍ชั่ว​ของ​พวก‍ข้า‍พระ‍องค์​ทวี​ขึ้น​พ้น​ศีรษะ​ของ​ข้า‍พระ‍องค์ และ​ความ​ผิด​ของ​ข้า‍พระ‍องค์​ก็​สูง​ขึ้น​ไป​ถึง​ฟ้า‍สวรรค์ </span><span class="v15_9_7"><sup id="Ezra.9.7" class="v15_9_7">7</sup>พวก‍ข้า‍พระ‍องค์​มี​ความ​ผิด​ยิ่ง‍ใหญ่​ตั้ง‍แต่​สมัย​บรรพ‌บุรุษ​ของ​ข้า‍พระ‍องค์ จน‍ถึง​ทุก​วัน‍นี้ และ​เพราะ​ความ​บาป‍ชั่ว​ของ​ข้า‍พระ‍องค์ พวก‍ข้า‍พระ‍องค์ ทั้ง​บรร‌ดา​กษัตริย์​ของ​ข้า‍พระ‍องค์​และ​พวก​ปุ‌โร‌หิต​ของ​ข้า‍พระ‍องค์​ได้​ถูก​มอบ​ไว้​ใน​มือ​ของ​บรร‌ดา​กษัตริย์​แห่ง​แผ่น‍ดิน​เหล่า‍นั้น ให้​แก่​ดาบ แก่​การ​เป็น​เชลย แก่​การ​ปล้น และ​แก่​การ​อดสู​อย่าง​ที่​สุด อย่าง​ทุก​วัน‍นี้ </span><span class="v15_9_8"><sup id="Ezra.9.8" class="v15_9_8">8</sup>แต่​บัด‍นี้​พระ‍ยาห์‌เวห์​พระ‍เจ้า​ของ​ข้า‍พระ‍องค์‍ทั้ง‍หลาย​ทรง​สำแดง​พระ‍กรุณา ชั่ว​ครู่​หนึ่ง​สั้นๆ และ​ได้​ประ‌ทาน​ให้​พวก‍ข้า‍พระ‍องค์​มี​คน​ที่​เหลือ​อยู่​และ​มี​ที่​ยึด‍มั่น​ใน​สถาน​บริ‌สุทธิ์​ของ​พระ‍องค์ เพื่อ​พระ‍เจ้า​ของ​ข้า‍พระ‍องค์​จะ​ได้​ทรง​ให้​ตา​ของ​ข้า‍พระ‍องค์​กระ‌จ่าง​ขึ้น และ​ประ‌ทาน​การ​ฟื้น‍ใจ​แก่​ข้า‍พระ‍องค์​ขึ้น​บ้าง จาก​การ​เป็น​ทาส​ของ​ข้า‍พระ‍องค์ </span><span class="v15_9_9"><sup id="Ezra.9.9" class="v15_9_9">9</sup>เพราะ‍ว่า​พวก‍ข้า‍พระ‍องค์​เป็น​ทาส แต่​พระ‍เจ้า​ของ​ข้า‍พระ‍องค์​ไม่‍ได้​ทรง​ละ‍ทิ้ง​ข้า‍พระ‍องค์​ไว้​ใน​ความ​เป็น​ทาส แต่​โดย​ความ​รัก‍มั่น‍คง​ของ​พระ‍องค์ ทรง​บัน‌ดาล​ให้​ข้า‍พระ‍องค์​มี​ความ​ชอบ​ต่อ‍พระ‍พักตร์​บรร‌ดา​กษัตริย์​แห่ง​เปอร์‌เซีย เพื่อ​ประ‌ทาน​การ​ฟื้น‍ใจ​แก่​ข้า‍พระ‍องค์ เพื่อ​จะ​ตั้ง​พระ‍นิ‌เวศ​ของ​พระ‍เจ้า​ของ​ข้า‍พระ‍องค์​ขึ้น​ไว้ เพื่อ​จะ​ซ่อม​ที่​ปรัก‍หัก‍พัง​และ​เพื่อ​จะ​ประ‌ทาน​กำ‌แพง​แก่​พวก‍ข้า‍พระ‍องค์​ใน​ยู‌ดาห์ และ​ใน​เย‌รู‌ซา‌เล็ม</span></p>
  <p class="p"><span class="v15_9_10"><sup id="Ezra.9.10" class="v15_9_10">10</sup>“และ​บัด‍นี้ ข้า‍แต่​พระ‍เจ้า​ของ​ข้า‍พระ‍องค์‍ทั้ง‍หลาย ต่อ‍จาก​นี้​ข้า‍พระ‍องค์​จะ​ทูล​อะไร​อีก เพราะ​พวก‍ข้า‍พระ‍องค์​ได้​ละ‍ทิ้ง​พระ‍บัญญัติ​ของ​พระ‍องค์ </span><span class="v15_9_11"><sup id="Ezra.9.11" class="v15_9_11">11</sup>ซึ่ง​พระ‍องค์​ได้​ทรง​บัญชา​ไว้ โดย​ผู้‍เผย‍พระ‍วจนะ​ผู้​รับ‍ใช้​ของ​พระ‍องค์​ว่า ‘แผ่น‍ดิน​ซึ่ง​พวก‍เจ้า​กำลัง​เข้า​ไป​ครอบ‍ครอง​นั้น​เป็น​แผ่น‍ดิน​มลทิน เนื่อง‍ด้วย​ความ​มลทิน​ของ​ชน‍ชาติ​ต่างๆ แห่ง​แผ่น‍ดิน​เหล่า‍นั้น ด้วย​การ​น่า‍เกลียด‍น่า‍ชัง​ของ​พวก‍เขา ซึ่ง​พวก‍เขา​ทำ​ให้​เต็ม​ไป​หมด​ตั้ง‍แต่​ปลาย​ข้าง‍นี้​ถึง​ปลาย​ข้าง‍โน้น ด้วย​ความ​มลทิน​ของ​พวก‍เขา </span><span class="v15_9_12"><sup id="Ezra.9.12" class="v15_9_12">12</sup>เพราะ‍ฉะนั้น อย่า​มอบ​บุตร‍หญิง​ของ​เจ้า​แก่​บุตร‍ชาย​ของ​พวก‍เขา หรือ​อย่า​รับ​บุตร‍หญิง​ของ​เขา​ให้​บุตร‍ชาย​ของ​เจ้า  หรือ​อย่า​เสริม​สวัสดิ‌ภาพ​และ​ความ​เจริญ​มั่ง‍คั่ง​ของ​เขา‍ทั้ง‍หลาย​เป็น​นิตย์ เพื่อ​พวก‍เจ้า​จะ​แข็ง‍แรง​และ​กิน​ของ​ดีๆ แห่ง​แผ่น‍ดิน​นั้น และ​มอบ​แผ่น‍ดิน​นั้น​ไว้​เป็น​มรดก​แก่​ลูก‍หลาน​ของ​พวก‍เจ้า​เป็น​นิตย์’ </span><span class="v15_9_13"><sup id="Ezra.9.13" class="v15_9_13">13</sup>และ​หลัง‍จาก​ทุก‍สิ่ง​ที่​เกิด‍ขึ้น​กับ​พวก‍ข้า‍พระ‍องค์ เพราะ​การ​ชั่ว​ของ​ข้า‍พระ‍องค์ และ​เพราะ​ความ​ผิด​ยิ่ง‍ใหญ่​ของ​ข้า‍พระ‍องค์ เนื่อง‍จาก​พระ‍องค์​คือ​พระ‍เจ้า​ของ​พวก‍ข้า‍พระ‍องค์​ได้​ทรง​ลง‍โทษ​ข้า‍พระ‍องค์ เพราะ​ความ​บาป‍ชั่ว​ของ​ข้า‍พระ‍องค์​น้อย​กว่า​ที่​พึง​ได้​รับ และ​ประ‌ทาน​คน​ที่​เหลือ​อยู่​แก่​พวก‍ข้า‍พระ‍องค์​อย่าง‍นี้ </span><span class="v15_9_14"><sup id="Ezra.9.14" class="v15_9_14">14</sup>สม‍ควร​ที่​พวก‍ข้า‍พระ‍องค์​จะ​ละ‌เมิด​พระ‍บัญญัติ​ของ​พระ‍องค์​อีก และ​เข้า‍แต่ง‍งาน​กับ​ชน‍ชาติ​ทั้ง‍หลาย​ผู้​ประ‌พฤติ​สิ่ง​น่า‍เกลียด‍น่า‍ชัง​เหล่า‍นี้​หรือ? พระ‍องค์​จะ​ไม่​กริ้ว​ต่อ​พวก‍ข้า‍พระ‍องค์ จน​พระ‍องค์​ผลาญ​ข้า‍พระ‍องค์‍ทั้ง‍หลาย​เสีย จน​ไม่‍มี​คน​ที่​เหลือ​อยู่​และ​ไม่‍มี​ใคร​รอด​ได้​เลย​หรือ? </span><span class="v15_9_15"><sup id="Ezra.9.15" class="v15_9_15">15</sup>ข้า‍แต่​พระ‍ยาห์‌เวห์​พระ‍เจ้า​แห่ง​อิสรา‌เอล​พระ‍องค์​ทรง​ชอบ‍ธรรม เพราะ​พวก‍ข้า‍พระ‍องค์​เป็น​คน​ที่​เหลือ​อยู่​ซึ่ง​รอด‍พ้น​มา​อย่าง​ทุก​วัน‍นี้ นี่‍แน่ะ ข้า‍พระ‍องค์‍ทั้ง‍หลาย​อยู่​ต่อ‍พระ‍พักตร์​พระ‍องค์ โดย​มี​ความ​ผิด​ของ​ข้า‍พระ‍องค์​อยู่ ด้วย‍เหตุ‍นี้​จึง​ไม่‍มี​สัก​คน​เดียว​ที่​จะ​ยืน​ต่อ‍พระ‍พักตร์​พระ‍องค์​ได้”</span></p>
</div>
<h2 id="Ezra.10">เอสรา 10</h2>
<div class="chapter">
  <h3 class="s">การ​ตอบ‍สนอง​ของ​ประ‌ชา‍ชน</h3>
  <p class="p"><span class="v15_10_1"><sup id="Ezra.10.1" class="v15_10_1">1</sup>ขณะ​เอส‌รา​อธิษ‌ฐาน​และ​สาร‌ภาพ​ร้อง‍ไห้​ทิ้ง​ตัว​ลง​ต่อ‍หน้า​พระ‍นิ‌เวศ​ของ​พระ‍เจ้า มี​ชุม‌นุม‍ชน​หมู่​ใหญ่​มาก​ทั้ง​ชาย​หญิง​และ​เด็ก จาก​อิสรา‌เอล​ประ‌ชุม​ต่อ‍หน้า​ท่าน เพราะ​ประ‌ชา‍ชน​ร้อง‍ไห้​อย่าง​ขม‍ขื่น </span><span class="v15_10_2"><sup id="Ezra.10.2" class="v15_10_2">2</sup>และ​เช‌คา‌นิ‌ยาห์​บุตร​เย‌ฮี‌เอล พงศ์‍พันธุ์​เอ‌ลาม​กล่าว​กับ​เอส‌รา​ว่า “พวก‍เรา​ได้​ทำ​ผิด​ต่อ​พระ‍เจ้า​ของ​เรา​ไป​แล้ว และ​ได้​แต่ง‍งาน​กับ​หญิง​ต่าง‍ชาติ​จาก​ชน‍ชาติ​ต่างๆ ของ​แผ่น‍ดิน​นี้ แต่​ถึง​จะ​มี​เรื่อง​อย่าง‍นี้ ก็​ยัง​มี​ความ​หวัง​ใน​อิสรา‌เอล​อยู่ </span><span class="v15_10_3"><sup id="Ezra.10.3" class="v15_10_3">3</sup>เพราะ‍ฉะนั้น ให้​เรา​ทำ​พันธ‌สัญญา​กับ​พระ‍เจ้า​ของ​เรา ที่​จะ​ทิ้ง​ภรรยา​เหล่า‍นี้​และ​ลูกๆ ซึ่ง​เกิด‍มา​จาก​พวก​นาง​เสีย ตาม​คำ‍ปรึก‌ษา​ของ​เจ้า‍นาย​ของ​ข้าพ‌เจ้า และ​ของ​บรร‌ดา​ผู้​ยำ‌เกรง​พระ‍บัญญัติ​ของ​พระ‍เจ้า​ของ​เรา และ​ขอ​ให้​ทำ​ตาม​กฎ‍หมาย​เถิด </span><span class="v15_10_4"><sup id="Ezra.10.4" class="v15_10_4">4</sup>จง​ลุก‍ขึ้น เพราะ​เป็น​หน้า‍ที่​ของ​ท่าน และ​พวก‍เรา​จะ​สนับ‍สนุน​ท่าน ขอ​จง​เข้ม‍แข็ง​และ​ทำ​ไป​เถิด” </span><span class="v15_10_5"><sup id="Ezra.10.5" class="v15_10_5">5</sup>แล้ว​เอส‌รา​ได้​ลุก‍ขึ้น​ให้​พวก​ปุ‌โร‌หิต​ใหญ่​และ​เลวี​และ​อิสรา‌เอล​ทั้ง‍หมด​ทำ​สัตย์‍สาบาน​ว่า เขา​จะ​ทำ​ตาม​ที่​ได้​พูด​แล้ว พวก‍เขา​จึง​ทำ​สัตย์‍สาบาน</span></p>
  <h3 class="s">การ​ปฏิ‌เสธ​ภรรยา​ที่​เป็น​หญิง​ต่าง‍ชาติ​และ​บุตร​ของ​นาง</h3>
  <p class="p"><span class="v15_10_6"><sup id="Ezra.10.6" class="v15_10_6">6</sup>แล้ว​เอส‌รา​ก็​ลุก‍ขึ้น​ไป​จาก​พระ‍นิ‌เวศ​ของ​พระ‍เจ้า เข้า​ไป​ใน​ห้อง​ของ​เย‌โฮ‌ฮา‌นัน​บุตร​เอ‌ลี‌ยา‌ชีบ เมื่อ​มา​ถึง​ที่‍นั่น​แล้ว​ก็​ไม่​รับ‍ประ‌ทาน​ขนม‍ปัง​หรือ​ดื่ม​น้ำ เพราะ​ท่าน​โศก‍เศร้า​ด้วย​เรื่อง​การ​ละ‌เมิด​ของ​พวก​เชลย​ที่​กลับ‍มา </span><span class="v15_10_7"><sup id="Ezra.10.7" class="v15_10_7">7</sup>และ​พวก‍เขา​ก็​ป่าว‍ร้อง​ทั่ว​ยู‌ดาห์​และ​เย‌รู‌ซา‌เล็ม แก่​พวก​เชลย​ที่​ได้​กลับ‍มา​ทั้ง‍สิ้น​ว่า ให้​มา​ชุม‌นุม​กัน​ที่​เย‌รู‌ซา‌เล็ม </span><span class="v15_10_8"><sup id="Ezra.10.8" class="v15_10_8">8</sup>และ​ถ้า​ใคร​ไม่​มา​ภาย‍ใน​สาม​วัน ตาม​คำ‍สั่ง​ของ​พวก​หัว‍หน้า​และ​พวก​ผู้‍ใหญ่​จะ​ต้อง​ริบ​ทรัพย์‍สมบัติ​ของ​เขา​เสีย​ทั้ง‍สิ้น และ​เขา​จะ​ถูก​ตัด​ออก​จาก​ชุม‌นุม‍ชน​ของ​พวก​เชลย</span></p>
  <p class="p"><span class="v15_10_9"><sup id="Ezra.10.9" class="v15_10_9">9</sup>และ​ผู้‍ชาย​ทุก​คน​ของ​ยู‌ดาห์​และ​เบน‌ยา‌มิน​ได้​ชุม‌นุม​กัน​ที่​เย‌รู‌ซา‌เล็ม​ภาย‍ใน​สาม​วัน (ใน​เดือน​ที่​เก้า ณ วัน‍ที่​ยี่‍สิบ​ของ​เดือน​นั้น) และ​ประ‌ชา‍ชน​ทั้ง‍ปวง​นั่ง​อยู่​ที่​ลาน​หน้า​พระ‍นิ‌เวศ​ของ​พระ‍เจ้า ตัว‍สั่น‍สะท้าน​ด้วย​เรื่อง​นี้ และ​เพราะ​ฝน‍ตก​หนัก </span><span class="v15_10_10"><sup id="Ezra.10.10" class="v15_10_10">10</sup>และ​เอส‌รา​ปุ‌โร‌หิต​ได้​ลุก‍ขึ้น​พูด​กับ​พวก‍เขา​ว่า “พวก‍ท่าน​ได้​ละ‌เมิด​และ​ได้​แต่ง‍งาน​กับ​หญิง​ต่าง‍ชาติ จึง​ได้​ทวี​ความ​ผิด​ของ​อิสรา‌เอล </span><span class="v15_10_11"><sup id="Ezra.10.11" class="v15_10_11">11</sup>เหตุ‍ฉะนั้น จง​สาร‌ภาพ​ต่อ​พระ‍ยาห์‌เวห์​พระ‍เจ้า​แห่ง​บรรพ‌บุรุษ​ของ​ท่าน และ​ทำ​ตาม​ชอบ‍พระ‍ทัย​ของ​พระ‍องค์ จง​แยก​ตัว​ท่าน​ออก​เสีย​จาก​ชน‍ชาติ​ต่างๆ แห่ง​แผ่น‍ดิน​และ​จาก​ภรรยา​ต่าง‍ชาติ” </span><span class="v15_10_12"><sup id="Ezra.10.12" class="v15_10_12">12</sup>แล้ว​ชุม‌นุม‍ชน​ทั้ง‍สิ้น​ได้​ตอบ​ด้วย​เสียง‍ดัง​ว่า “ถูก​แล้ว เรา​ต้อง​ทำ​ตาม​ที่​ท่าน​พูด </span><span class="v15_10_13"><sup id="Ezra.10.13" class="v15_10_13">13</sup>แต่​มี​ประ‌ชา‍ชน​มาก​และ​เป็น​เวลา​ที่​ฝน‍ตก​หนัก เรา​อยู่​กลาง‍แจ้ง​ไม่‍ไหว และ​งาน​นี้​ทำ​ไม่‍ได้​ภาย‍ใน​วัน​สอง​วัน​เพราะ​เรา​ได้​ละ‌เมิด​อย่าง​มาก​ใน​เรื่อง​นี้ </span><span class="v15_10_14"><sup id="Ezra.10.14" class="v15_10_14">14</sup>ขอ​ให้​เจ้า‍หน้า‍ที่​ของ​เรา​ทำ​การ​แทน​ชุม‌นุม‍ชน​ทั้ง‍สิ้น และ​ให้​บรร‌ดา​คน​ใน​เมือง​ของ​เรา​ที่​มี​ภรรยา​ต่าง‍ชาติ​มา​ตาม​เวลา​กำ‌หนด พร้อม​กับ​พวก​ผู้‍ใหญ่​และ​ผู้‍วินิจ‌ฉัย​ของ​ทุก​เมือง จน‍กว่า​พระ‍พิโรธ​อัน​แรง‍กล้า​ของ​พระ‍เจ้า​ของ​เรา ที่​ทรง​มี​ใน​เรื่อง​นี้​หัน​ไป​จาก​พวก‍เรา” </span><span class="v15_10_15"><sup id="Ezra.10.15" class="v15_10_15">15</sup>โย‌นา‌ธาน​บุตร​อา‌สา‌เฮล และ​ยา‌ไซ‌อาห์​บุตร​ทิก‌วาห์​เท่า‍นั้น​ที่​คัด‍ค้าน​เรื่อง​นี้​และ​เม‌ชุล‌ลาม​กับ​ชับ‌เบ‌ธัย ชน​เลวี​สนับ‍สนุน​เขา​ทั้ง‍สอง</span></p>
  <p class="p"><span class="v15_10_16"><sup id="Ezra.10.16" class="v15_10_16">16</sup>แล้ว​พวก​ที่​ถูก​กวาด​ไป​เป็น​เชลย​ซึ่ง​กลับ‍มา​ก็​ได้​ทำ​ตาม​นั้น เอส‌รา​ปุ‌โร‌หิต​ได้​เลือก​ชาย​บาง‍คน​ที่​เป็น​หัว‍หน้า​ของ​ตระ‌กูล​ตาม​สกุล  แต่‍ละ‍คน​ตาม​ที่​ระบุ​ชื่อ​ไว้ ใน​วัน‍ที่​หนึ่ง​ของ​เดือน​ที่​สิบ เขา​นั่ง​ประ‌ชุม​กัน​พิจาร‌ณา​เรื่อง​นี้ </span><span class="v15_10_17"><sup id="Ezra.10.17" class="v15_10_17">17</sup>พอ‍ถึง​วัน‍ที่​หนึ่ง​ของ​เดือน​ที่​หนึ่ง พวก‍เขา​ก็​เสร็จ‍สิ้น​เรื่อง​ชาย​ทุก​คน​ที่​ได้​แต่ง‍งาน​กับ​หญิง​ต่าง‍ชาติ</span></p>
  <p class="p"><span class="v15_10_18"><sup id="Ezra.10.18" class="v15_10_18">18</sup>จาก​พงศ์‍พันธุ์​ของ​ปุ‌โร‌หิต​ผู้​ได้​แต่ง‍งาน​กับ​หญิง​ต่าง‍ชาติ จาก​พงศ์‍พันธุ์​เย‌ชู‌อา​บุตร​โย‌ซา‌ดัก และ​พี่‍น้อง​ของ​ท่าน​พบ​ว่า มี มา‌อา‌เส‌ยาห์ เอ‌ลี‌เอ‌เซอร์ ยา‌รีบ​และ​เก‌ดา‌ลิ‌ยาห์ </span><span class="v15_10_19"><sup id="Ezra.10.19" class="v15_10_19">19</sup>เขา‍ทั้ง‍หลาย​ปฏิ‌ญาณ​ตน​ว่า​เขา​จะ​ทิ้ง​ภรรยา​ของ​เขา​เสีย และ​เครื่อง‍บูชา‍ชด‍ใช้‍บาป​ของ​เขา คือ​แกะ‍ผู้​ตัว‍หนึ่ง​จาก​ฝูง‍แพะ‍แกะ เพื่อ​ชำระ​ความ​ผิด​ของ​เขา </span><span class="v15_10_20"><sup id="Ezra.10.20" class="v15_10_20">20</sup>จาก​พงศ์‍พันธุ์​อิม‌เมอร์ มี ฮา‌นา‌นี​และ​เศ‌บา‌ดิ‌ยาห์ </span><span class="v15_10_21"><sup id="Ezra.10.21" class="v15_10_21">21</sup>จาก​พงศ์‍พันธุ์​ฮา‌ริม มี มา‌อา‌เส‌ยาห์ เอ‌ลี‌ยาห์ เช‌ไม‌ยาห์ เย‌ฮี‌เอล และ​อุส‌ซี‌ยาห์ </span><span class="v15_10_22"><sup id="Ezra.10.22" class="v15_10_22">22</sup>จาก​พงศ์‍พันธุ์​ปาช‌เฮอร์ มี เอ‌ลี‌โอ‌นัย มา‌อา‌เส‌ยาห์ อิช‌มา‌เอล เน‌ธัน‌เอล โย‌ซา‌บาด และ​เอ‌ลา‌สาห์</span></p>
  <p class="p"><span class="v15_10_23"><sup id="Ezra.10.23" class="v15_10_23">23</sup>จาก​พวก​ชน​เลวี มี โย‌ซา‌บาด ชิ‌เม‌อี เค‌ลา‌ยาห์ (คือ​เค‌ลิ‌ทา) เป‌ธา‌หิ‌ยาห์ ยู‌ดาห์ และ​เอ‌ลี‌เอ‌เซอร์ </span><span class="v15_10_24"><sup id="Ezra.10.24" class="v15_10_24">24</sup>จาก​พวก​นัก‍ร้อง มี เอ‌ลี‌ยา‌ชีบ จาก​คน​เฝ้า​ประตู มี ชัล‌ลูม เท‌เลม และ​อุ‌รี</span></p>
  <p class="p"><span class="v15_10_25"><sup id="Ezra.10.25" class="v15_10_25">25</sup>และ​จาก​พวก​อิสรา‌เอล คือ​จาก​พงศ์‍พันธุ์​ปา‌โรช มี รา‌มี‌ยาห์ อิส‌ซี‌ยาห์ มัล‌คี‌ยาห์ มิ‌ยา‌มิน เอ‌เล‌อา‌ซาร์ มัล‌คี‌อาห์ และ​เบ‌ไน‌ยาห์ </span><span class="v15_10_26"><sup id="Ezra.10.26" class="v15_10_26">26</sup>จาก​พงศ์‍พันธุ์​เอ‌ลาม​คือ มัท‌ธา‌นิ‌ยาห์ เศ‌คา‌ริ‌ยาห์ เย‌ฮี‌เอล อับ‌ดี เย‌เร‌โมท เอ‌ลี‌ยาห์ </span><span class="v15_10_27"><sup id="Ezra.10.27" class="v15_10_27">27</sup>จาก​พงศ์‍พันธุ์​ศัท‌ธู มี เอ‌ลี‌โอ‌นัย เอ‌ลี‌ยา‌ชีบ มัท‌ธา‌นิ‌ยาห์ เย‌เร‌โมท ศา‌บาด และ​อา‌ซี‌ซา </span><span class="v15_10_28"><sup id="Ezra.10.28" class="v15_10_28">28</sup>จาก​พงศ์‍พันธุ์​เบ‌บัย มี เย‌โฮ‌ฮา‌นัน ฮา‌นัน‌ยาห์ ศับ‌บัย อัท‌ลัย </span><span class="v15_10_29"><sup id="Ezra.10.29" class="v15_10_29">29</sup>จาก​พงศ์‍พันธุ์​บา‌นี มี เม‌ชุล‌ลาม มัล‌ลูค อา‌ดา‌ยาห์ ยา‌ชูบ เช‌อัล และ​เย‌เร‌โมท </span><span class="v15_10_30"><sup id="Ezra.10.30" class="v15_10_30">30</sup>จาก​พงศ์‍พันธุ์​ปา‌หัท‌โม‌อับ มี อัด‌นา เค‌ลาล เบ‌ไน‌ยาห์ มา‌อา‌เส‌ยาห์ มัท‌ธา‌นิ‌ยาห์ เบ‌ซา‌เลล บิน‌นุย และ​มนัส‌เสห์ </span><span class="v15_10_31"><sup id="Ezra.10.31" class="v15_10_31">31</sup>จาก​พงศ์‍พันธุ์​ฮา‌ริม มี เอ‌ลี‌เอ‌เซอร์ อิส‌ชี‌ยาห์ มัล‌คี‌ยาห์ เช‌ไม‌ยาห์ ชิ‌เม‌โอน </span><span class="v15_10_32"><sup id="Ezra.10.32" class="v15_10_32">32</sup>เบน‌ยา‌มิน มัล‌ลูค เช‌มา‌ริ‌ยาห์ </span><span class="v15_10_33"><sup id="Ezra.10.33" class="v15_10_33">33</sup>จาก​พงศ์‍พันธุ์​ฮา‌ชูม มี มัท‌เธ‌นัย มัท‌ธัต‌ตาห์ ศา‌บาด เอ‌ลี‌เฟ‌เลท เย‌เร‌มัย มนัส‌เสห์ และ​ชิ‌เม‌อี </span><span class="v15_10_34"><sup id="Ezra.10.34" class="v15_10_34">34</sup>จาก​พงศ์‍พันธุ์​บา‌นี มี มา‌อา‌ดัย อัม‌ราม อู‌เอล </span><span class="v15_10_35"><sup id="Ezra.10.35" class="v15_10_35">35</sup>เบ‌ไน‌ยาห์ เบ‌ดัย‌ยาห์ เค‌ลุ‌ฮี </span><span class="v15_10_36"><sup id="Ezra.10.36" class="v15_10_36">36</sup>วา‌นิ‌ยาห์ เม‌เร‌โมท เอ‌ลี‌ยา‌ชีบ </span><span class="v15_10_37"><sup id="Ezra.10.37" class="v15_10_37">37</sup>มัท‌ธา‌นิ‌ยาห์ มัท‌เธ‌นัย ยา‌อา‌สุ </span><span class="v15_10_38"><sup id="Ezra.10.38" class="v15_10_38">38</sup>บา‌นี จาก​พงศ์‍พันธุ์​บิน‌นุย ชิ‌เม‌อี </span><span class="v15_10_39"><sup id="Ezra.10.39" class="v15_10_39">39</sup>เช‌เล‌มิ‌ยาห์ นา‌ธัน อา‌ดา‌ยาห์ </span><span class="v15_10_40"><sup id="Ezra.10.40" class="v15_10_40">40</sup>มัค‌นา‌เด‌บัย ชา‌ชัย ชา‌รัย </span><span class="v15_10_41"><sup id="Ezra.10.41" class="v15_10_41">41</sup>อา‌ซา‌เรล เช‌เล‌มิ‌ยาห์ เช‌มา‌ริ‌ยาห์ </span><span class="v15_10_42"><sup id="Ezra.10.42" class="v15_10_42">42</sup>ชัล‌ลูม อา‌มา‌ริ‌ยาห์ และ​โย‌เซฟ </span><span class="v15_10_43"><sup id="Ezra.10.43" class="v15_10_43">43</sup>จาก​พงศ์‍พันธุ์​เน‌โบ มี เย‌อี‌เอล มัท‌ที‌ธิ‌ยาห์ ศา‌บาด เศ‌บิ‌นา ยาด‌ดัย โย‌เอล และ​เบ‌ไน‌ยาห์ </span><span class="v15_10_44"><sup id="Ezra.10.44" class="v15_10_44">44</sup>บุค‌คล​ทั้ง‍หมด​เหล่า‍นี้​ได้​แต่ง‍งาน​กับ​หญิง​ต่าง‍ชาติ บาง‍คน​มี​บุตร​เกิด​จาก​ภรรยา​เหล่า‍นั้น​ด้วย</span></p>
</div>