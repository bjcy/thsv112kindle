<h1 id="2Thess">2 เธสะโลนิกา</h1>
<div id="2Thess_nav">
  <p><a href="#2Thess.1">2 เธสะโลนิกา 1</a>&nbsp;<a href="#2Thess.2">2 เธสะโลนิกา 2</a>&nbsp;<a href="#2Thess.3">2 เธสะโลนิกา 3</a>&nbsp;</p>
</div>
<h2 id="2Thess.1">2 เธสะโลนิกา 1</h2>
<div class="chapter">
  <h3 class="s">การ​ทัก‍ทาย</h3>
  <p class="p"><span class="v53_1_1"><sup id="2Thess.1.1" class="v53_1_1">1</sup>เปา‌โล สิล‌วา‌นัส และ​ทิ‌โม‌ธี</span></p>
  <p class="p"><span class="v53_1_1">เรียน คริสต‌จักร​ของ​ชาว‍เมือง​เธ‌สะ‌โล‌นิ‌กา  ใน​พระ‍เจ้า​พระ‍บิดา​ของ​เรา และ​พระ‍เยซู‍คริสต์​องค์‍พระ‍ผู้‍เป็น‍เจ้า</span></p>
  <p class="p"><span class="v53_1_2"><sup id="2Thess.1.2" class="v53_1_2">2</sup>ขอ​ให้​พระ‍คุณ​และ​สันติ‍สุข​จาก​พระ‍เจ้า​คือ​พระ‍บิดา และ​จาก​พระ‍เยซู‍คริสต์​องค์‍พระ‍ผู้‍เป็น‍เจ้า ดำรง​อยู่​กับ​ท่าน‍ทั้ง‍หลาย​เถิด</span></p>
  <h3 class="s">การ​พิพาก‌ษา​เมื่อ​พระ‍คริสต์​จะ​เสด็จ​มา</h3>
  <p class="p"><span class="v53_1_3"><sup id="2Thess.1.3" class="v53_1_3">3</sup>พี่‍น้อง​ทั้ง‍หลาย เรา​ต้อง​ขอบ‍พระ‍คุณ​พระ‍เจ้า​เพราะ​ท่าน​อยู่​เสมอ ซึ่ง​เป็น​เรื่อง​สม‍ควร​ยิ่ง​เพราะ​ความ​เชื่อ​ของ​ท่าน​จำ‌เริญ​ขึ้น และ​ความ​รัก​ของ​ท่าน​ทุก‍คน​ที่​มี​ต่อ​กัน​ทวี​ขึ้น​ด้วย </span><span class="v53_1_4"><sup id="2Thess.1.4" class="v53_1_4">4</sup>ฉะนั้น​เรา​เอง​จึง​อวด​ท่าน​ต่อ​บรร‌ดา​คริสต‌จักร​ของ​พระ‍เจ้า ใน​เรื่อง​ความ​ทรหด​อดทน และ​ความ​เชื่อ​ของ​ท่าน​ใน​ยาม​ที่​ถูก​ข่ม‍เหง​นานา‍ประ‌การ และ​ที่​ท่าน​อดทน​ต่อ​ความ​ยาก‍ลำ‌บาก​นั้น</span></p>
  <p class="p"><span class="v53_1_5"><sup id="2Thess.1.5" class="v53_1_5">5</sup>เรื่อง‍นี้​ชี้‍ชัด​ถึง​การ​พิพาก‌ษา​อัน​ยุติ‍ธรรม​ของ​พระ‍เจ้า ซึ่ง​จะ​พิสูจน์​ว่า​ท่าน​เป็น​ผู้​สม‍ควร​กับ​แผ่น‍ดิน​ของ​พระ‍เจ้า ซึ่ง​ท่าน‍ทั้ง‍หลาย​กำลัง​ทน‍ทุกข์​อยู่​เพราะ​เห็น​แก่​แผ่น‍ดิน​นั้น </span><span class="v53_1_6"><sup id="2Thess.1.6" class="v53_1_6">6</sup>พระ‍เจ้า​ทรง​ยุติ‍ธรรม คือ​พระ‍องค์​จะ​ทรง​เอา​ความ​ยาก‍ลำ‌บาก​ไป​สนอง​คน​เหล่า‍นั้น​ที่​ก่อ​ความ​ยาก‍ลำ‌บาก​ให้​กับ​ท่าน </span><span class="v53_1_7"><sup id="2Thess.1.7" class="v53_1_7">7</sup>และ​จะ​ทรง​ให้​ท่าน​ที่​รับ​ความ​ยาก‍ลำ‌บาก​นั้น​ได้​รับ​ความ​บรร‌เทา​ด้วย‍กัน​กับ​เรา เมื่อ​พระ‍เยซู​องค์‍พระ‍ผู้‍เป็น‍เจ้า​จะ​ทรง​ปรา‌กฏ​จาก​สวรรค์ พร้อม​กับ​หมู่​ทูต‍สวรรค์​ผู้​มี​ฤทธิ์​ของ​พระ‍องค์ </span><span class="v53_1_8"><sup id="2Thess.1.8" class="v53_1_8">8</sup>ด้วย​เปลว‍เพลิง พระ‍องค์​จะ​ลง‍โทษ​สนอง​คน​ที่​ไม่​รู้‍จัก​พระ‍เจ้า และ​คน​ที่​ไม่​ดำ‌เนิน​ชีวิต​ตาม​ข่าว‍ประ‌เสริฐ​เรื่อง​ของ​พระ‍เยซู​องค์‍พระ‍ผู้‍เป็น‍เจ้า​ของ​เรา </span><span class="v53_1_9"><sup id="2Thess.1.9" class="v53_1_9">9</sup>คน​เหล่า‍นั้น​จะ​ได้​รับ‍โทษ อัน​เป็น​ความ​พินาศ​นิ‌รันดร์​และ​พราก​จาก​พระ‍พักตร์​ของ​องค์‍พระ‍ผู้‍เป็น‍เจ้า และ​จาก​พระ‍สิริ​แห่ง​พระ‍กำลัง​ของ​พระ‍องค์ </span><span class="v53_1_10"><sup id="2Thess.1.10" class="v53_1_10">10</sup>ใน​วัน‍นั้น​ที่​พระ‍องค์​จะ​เสด็จ​มา เพื่อ​รับ‍พระ‍เกียรติ​ท่าม‍กลาง​ธรร‌มิก‌ชน​ของ​พระ‍องค์ และ​เพื่อ​เป็น​ที่​อัศ‌จรรย์​ใจ​ใน​ท่าม‍กลาง​ผู้​ที่​เชื่อ​ทุก‍คน รวม​ทั้ง​พวก‍ท่าน​เพราะ​ท่าน​ก็​ได้​เชื่อ​คำ​พยาน​ของ​เรา​ด้วย </span><span class="v53_1_11"><sup id="2Thess.1.11" class="v53_1_11">11</sup>เพราะ‍เหตุ‍นี้ เรา​จึง​อธิษ‌ฐาน​เพื่อ​พวก‍ท่าน​เสมอ ขอ​พระ‍เจ้า​ของ​เรา​ทรง​ให้​ท่าน​เป็น​ผู้​ที่​สม‍ควร​แก่​การ​ทรง​เรียก​นั้น และ​ขอ​พระ‍องค์​ทรง​ให้​ความ​ตั้ง‍ใจ​ดี​ทุก‍ประ‌การ และ​กิจ‍การ​แห่ง​ความ​เชื่อ​ทุก‍อย่าง​สำเร็จ​ด้วย​ฤทธิ์‍เดช​ของ​พระ‍องค์ </span><span class="v53_1_12"><sup id="2Thess.1.12" class="v53_1_12">12</sup>เพื่อ​พระ‍นาม​ของ​พระ‍เยซู​องค์‍พระ‍ผู้‍เป็น‍เจ้า​ของ​เรา​จะ​ได้​รับ‍พระ‍เกียรติ​เพราะ​ท่าน‍ทั้ง‍หลาย และ​ท่าน​จะ​ได้​รับ​เกียรติ​เพราะ​พระ‍องค์ ตาม​พระ‍คุณ​แห่ง​พระ‍เจ้า​ของ​เรา และ​แห่ง​พระ‍เยซู‍คริสต์​องค์‍พระ‍ผู้‍เป็น‍เจ้า</span></p>
</div>
<h2 id="2Thess.2">2 เธสะโลนิกา 2</h2>
<div class="chapter">
  <h3 class="s">คน‍นอก‍กฎ‍หมาย</h3>
  <p class="p"><span class="v53_2_1"><sup id="2Thess.2.1" class="v53_2_1">1</sup>พี่‍น้อง​ทั้ง‍หลาย เรื่อง​การ​ซึ่ง​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา​จะ​เสด็จ​มา และ​ที่​พระ‍องค์​จะ​ทรง​รวบ‍รวม​เรา​ไป​อยู่​กับ​พระ‍องค์​นั้น  เรา​ขอ‍ร้อง​ท่าน​ว่า </span><span class="v53_2_2"><sup id="2Thess.2.2" class="v53_2_2">2</sup>อย่า​ให้​ใจ​ของ​ท่าน​หวั่น‍ไหว​ง่าย หรือ​ตื่น‍ตระ‌หนก‍ตก‍ใจ ไม่​ว่า​จะ​เป็น​โดย​ทาง​วิญ‌ญาณ หรือ​คำ​พูด หรือ​จด‍หมาย​เป็น​เชิง​ว่า​มา​จาก​เรา อ้าง​ว่า​วัน​ของ​องค์‍พระ‍ผู้‍เป็น‍เจ้า​มา​ถึง​แล้ว </span><span class="v53_2_3"><sup id="2Thess.2.3" class="v53_2_3">3</sup>อย่า​ให้​ใคร​ล่อ‍ลวง​ท่าน​โดย​ทาง​หนึ่ง​ทาง​ใด​เลย เพราะ‍ว่า​วัน‍นั้น​จะ​ไม่​มา​ถึง​จน‍กว่า​จะ​มี​การ​กบฏ​เสีย​ก่อน และ​คน‍นอก‍กฎ‍หมาย​นั้น​จะ​ปรา‌กฏ‍ตัว คือ​ลูก​แห่ง​ความ​พินาศ </span><span class="v53_2_4"><sup id="2Thess.2.4" class="v53_2_4">4</sup>ผู้​กีด‍กั้น​ขัด‍ขวาง​และ​ยก​ตัว​ขึ้น​ต่อ‍สู้​ทุก‍สิ่ง​ที่​ได้​ชื่อ​ว่า​เป็น​พระ หรือ​สิ่ง​ที่​เขา​ไหว้​นมัส‌การ​นั้น  แล้ว​มัน​ก็​จะ​นั่ง​ใน​พระ‍วิหาร​ของ​พระ‍เจ้า ประ‌กาศ​ตัว​ว่า​เป็น​พระ‍เจ้า </span><span class="v53_2_5"><sup id="2Thess.2.5" class="v53_2_5">5</sup>พวก‍ท่าน​จำ​ไม่‍ได้​หรือ​ว่า​เมื่อ​ยัง​อยู่​กับ​ท่าน ข้าพ‌เจ้า​ได้​บอก​เรื่อง‍นี้​แล้ว? </span><span class="v53_2_6"><sup id="2Thess.2.6" class="v53_2_6">6</sup>และ​ท่าน​ก็​รู้‍จัก​สิ่ง‍นั้น​ที่​กำลัง​ยับ‍ยั้ง​มัน​ไว้​ใน​ขณะ​นี้ เพื่อ​มัน​จะ​ปรา‌กฏ​ออก​มา​ได้​ต่อ​เมื่อ‍ถึง‍เวลา​ของ​มัน </span><span class="v53_2_7"><sup id="2Thess.2.7" class="v53_2_7">7</sup>เพราะ‍ว่า​อำนาจ​ลึก‍ลับ​นอก‍กฎ‍หมาย​นั้น​ก็​เริ่ม​ทำ‍งาน​อยู่​แล้ว แต่​ผู้​ที่​คอย​ยับ‍ยั้ง​มัน​เดี๋ยว‍นี้​นั้น​จะ​ยัง​อยู่​จน​ถูก​ปลด​ออก​ไป​ให้​พ้น </span><span class="v53_2_8"><sup id="2Thess.2.8" class="v53_2_8">8</sup>ขณะ​นั้น​คน‍นอก‍กฎ‍หมาย​ก็​จะ​ปรา‌กฏ‍ตัว​ขึ้น และ​พระ‍เยซู​องค์‍พระ‍ผู้‍เป็น‍เจ้า​จะ​ทรง​ประ‌หาร​มัน​ด้วย​ลม​พระ‍โอษฐ์​ของ​พระ‍องค์  และ​จะ​ทรง​ผลาญ​ให้​สูญ‍ไป​ด้วย​การ​เสด็จ​มา​อัน​รุ่ง‍โรจน์​ของ​พระ‍องค์ </span><span class="v53_2_9"><sup id="2Thess.2.9" class="v53_2_9">9</sup>คน‍นอก‍กฎ‍หมาย​นั้น​จะ​มา​โดย​การ​ดล‍บัน‌ดาล​ของ​ซา‌ตาน พร้อม​กับ​การ​อิทธิ‌ฤทธิ์​ทุก‍อย่าง ทั้ง​หมาย‍สำคัญ  และ​การ​อัศ‌จรรย์​จอม‍ปลอม </span><span class="v53_2_10"><sup id="2Thess.2.10" class="v53_2_10">10</sup>และ​อุบาย​ชั่ว​ทุก‍อย่าง​สำหรับ​พวก​ที่​จะ​ต้อง​พินาศ เพราะ​เขา​ไม่‍ได้​รัก​ความ​จริง​เพื่อ​จะ​รอด​ได้ </span><span class="v53_2_11"><sup id="2Thess.2.11" class="v53_2_11">11</sup>เพราะ‍เหตุ‍นี้ พระ‍เจ้า​จึง​ทรง​ให้​ความ​ลุ่ม‍หลง​มา​ถึง​พวก‍เขา ให้​เขา​เชื่อ​สิ่ง​ที่​เท็จ </span><span class="v53_2_12"><sup id="2Thess.2.12" class="v53_2_12">12</sup>เพื่อ​ทุก​คน​ที่​ไม่​เชื่อ​ความ​จริง แต่​ยินดี​ใน​การ​อธรรม จะ​ถูก​พิพาก‌ษา</span></p>
  <h3 class="s">ได้​รับ​เลือก​ให้​รอด</h3>
  <p class="p"><span class="v53_2_13"><sup id="2Thess.2.13" class="v53_2_13">13</sup>พี่‍น้อง​ทั้ง‍หลาย ผู้​เป็น​ที่‍รัก​ของ​องค์‍พระ‍ผู้‍เป็น‍เจ้า เรา​ควร​ขอบ‍พระ‍คุณ​พระ‍เจ้า​เพราะ​ท่าน​อยู่​เสมอ เพราะ‍ว่า​พระ‍เจ้า​ได้​ทรง​เลือก​ท่าน​ไว้​ตั้ง‍แต่​เดิม ​เพื่อ​จะ​ได้​รับ​ความ​รอด โดย​การ​ชำระ​ของ​พระ‍วิญ‌ญาณ​ให้​บริ‌สุทธิ์ และ​โดย​การ​เชื่อ​ความ​จริง </span><span class="v53_2_14"><sup id="2Thess.2.14" class="v53_2_14">14</sup>พระ‍องค์​ทรง​เรียก​พวก‍ท่าน​เพื่อ​การ​นี้​โดย​ทาง​ข่าว‍ประ‌เสริฐ​ของ​เรา เพื่อ​ท่าน​จะ​ได้​ร่วม​ใน​ศักดิ์‍ศรี​ของ​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา </span><span class="v53_2_15"><sup id="2Thess.2.15" class="v53_2_15">15</sup>เพราะ‍ฉะนั้น พี่‍น้อง​ทั้ง‍หลาย​จง​มั่น‍คง​ไว้ และ​ยึด‍ถือ​คำ‍สอน​ที่​ท่าน​ได้​เรียน​จาก​เรา ไม่​ว่า​จะ​ด้วย​คำ​พูด​หรือ​ด้วย​จด‍หมาย</span></p>
  <p class="p"><span class="v53_2_16"><sup id="2Thess.2.16" class="v53_2_16">16</sup>ขอ​ให้​องค์‍พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา และ​พระ‍เจ้า​พระ‍บิดา​ของ​เรา ผู้​ทรง​รัก​เรา​และ​ประ‌ทาน​ให้​เรา​มี​ความ​ชู‍ใจ​นิ‌รันดร์ และ​ความ​หวัง​อัน​ดี​โดย​พระ‍คุณ </span><span class="v53_2_17"><sup id="2Thess.2.17" class="v53_2_17">17</sup>ทรง​ชู‍ใจ​และ​ทรง​เสริม​ท่าน​ให้​มั่น‍คง ใน​การ​กระ‌ทำ​และ​ใน​วาจา​อัน​ดี​ทุก‍อย่าง</span></p>
</div>
<h2 id="2Thess.3">2 เธสะโลนิกา 3</h2>
<div class="chapter">
  <h3 class="s">จง​อธิษ‌ฐาน​เพื่อ​เรา</h3>
  <p class="p"><span class="v53_3_1"><sup id="2Thess.3.1" class="v53_3_1">1</sup>พี่‍น้อง​ทั้ง‍หลาย ใน​ที่‍สุด​จง​อธิษ‌ฐาน​เพื่อ​เรา เพื่อ​คำ‍สอน​เรื่อง​ของ​องค์‍พระ‍ผู้‍เป็น‍เจ้า​จะ​ได้​แผ่​ไป​อย่าง​รวด‍เร็ว ​และ​รับ‍เกียรติ​อย่าง​ที่​เป็น​ไป​ใน​หมู่​พวก‍ท่าน​แล้ว </span><span class="v53_3_2"><sup id="2Thess.3.2" class="v53_3_2">2</sup>และ​เพื่อ​เรา​จะ​ได้​พ้น​จาก​คน​พาล​ชั่ว‍ร้าย เพราะ‍ว่า​ไม่​ใช่​ทุก‍คน​เชื่อ </span><span class="v53_3_3"><sup id="2Thess.3.3" class="v53_3_3">3</sup>แต่​ว่า​องค์‍พระ‍ผู้‍เป็น‍เจ้า​ทรง​ซื่อ‍สัตย์ จะ​ทรง​เสริม​กำลัง​ของ​ท่าน และ​ทรง​ป้อง‍กัน​ท่าน​ไว้​ให้​พ้น​จาก​มาร‍ร้าย </span><span class="v53_3_4"><sup id="2Thess.3.4" class="v53_3_4">4</sup>เรา​ก็​มั่น‍ใจ​ใน​องค์‍พระ‍ผู้‍เป็น‍เจ้า​ว่า​ท่าน​กำลัง​ทำ และ​จะ​ทำ​สิ่ง​ที่​เรา​กำ‍ชับ​ท่าน​ต่อ‍ไป </span><span class="v53_3_5"><sup id="2Thess.3.5" class="v53_3_5">5</sup>ขอ​องค์‍พระ‍ผู้‍เป็น‍เจ้า​ทรง​นำ​ใจ​ของ​ท่าน‍ทั้ง‍หลาย​ให้​เข้า​ถึง​ความ​รัก​ซึ่ง​มา​จาก​พระ‍เจ้า และ​ถึง​ความ​ทรหด​อดทน​ซึ่ง​มา​จาก​พระ‍คริสต์</span></p>
  <h3 class="s">คำ‍เตือน​ไม่‍ให้​เกียจ‍คร้าน</h3>
  <p class="p"><span class="v53_3_6"><sup id="2Thess.3.6" class="v53_3_6">6</sup>พี่‍น้อง​ทั้ง‍หลาย เรา​ขอ​กำ‍ชับ​ท่าน​ใน​พระ‍นาม​ของ​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา​ว่า จง​ปลีก‍ตัว​ออก​ห่าง​พี่‍น้อง​ทุก‍คน​ที่​อยู่​อย่าง​เกียจ‍คร้าน และ​ไม่​ประ‌พฤติ​ตาม​คำ‍สอน​ซึ่ง​เขา​ได้​รับ​จาก​เรา </span><span class="v53_3_7"><sup id="2Thess.3.7" class="v53_3_7">7</sup>เพราะ​ตัว​ท่าน​เอง​ก็​รู้​อยู่​ว่า ควร​จะ​เอา​อย่าง​เรา เรา​ไม่‍ได้​เกียจ‍คร้าน​เลย​เมื่อ​อยู่​ท่าม‍กลาง​พวก‍ท่าน </span><span class="v53_3_8"><sup id="2Thess.3.8" class="v53_3_8">8</sup>และ​เรา​ไม่​เคย​กิน​อาหาร​ของ​ใคร​โดย​ไม่​จ่าย​เงิน แต่​เรา​ได้​ทำ‍งาน​หนัก​ด้วย​ความ​พาก‍เพียร​ทั้ง​กลาง‍วัน​และ​กลาง‍คืน เพื่อ​จะ​ไม่​เป็น​ภาระ​แก่​ใคร​ใน​พวก‍ท่าน </span><span class="v53_3_9"><sup id="2Thess.3.9" class="v53_3_9">9</sup>ไม่​ใช่​เพราะ​เรา​ไม่‍มี​สิทธิ์ แต่​เพื่อ​ทำ​ตัว​เป็น​แบบ‍อย่าง​ให้​ท่าน​ทำ​ตาม </span><span class="v53_3_10"><sup id="2Thess.3.10" class="v53_3_10">10</sup>แม้​เมื่อ​เรา​อยู่​กับ​พวก‍ท่าน เรา​ก็​ได้​กำ‍ชับ​อย่าง‍นี้​ว่า ถ้า​ใคร​ไม่​ยอม​ทำ‍งาน ก็​อย่า​ให้​เขา​กิน </span><span class="v53_3_11"><sup id="2Thess.3.11" class="v53_3_11">11</sup>เพราะ​เรา​ได้‍ยิน​ว่า​มี​บาง‍คน​ใน​พวก‍ท่าน​อยู่​อย่าง​เกียจ‍คร้าน ไม่​ทำ‍งาน​อะไร​เลย แต่​ชอบ​ยุ่ง​กับ​ธุระ​ของ​คน​อื่น </span><span class="v53_3_12"><sup id="2Thess.3.12" class="v53_3_12">12</sup>เรา​กำ‍ชับ​และ​เตือน‍สติ​คน​เช่น​นั้น​ใน​พระ‍นาม​พระ‍เยซู‍คริสต์​องค์‍พระ‍ผู้‍เป็น‍เจ้า​ว่า ให้​เขา​ทำ‍งาน​ด้วย​ใจ​สงบ​และ​หา​เลี้ยง‍ชีพ​เอง  </span><span class="v53_3_13"><sup id="2Thess.3.13" class="v53_3_13">13</sup>พี่‍น้อง​ทั้ง‍หลาย ท่าน​อย่า​อ่อน‍ใจ​ที่​จะ​ทำ​ความ​ดี​เลย</span></p>
  <p class="p"><span class="v53_3_14"><sup id="2Thess.3.14" class="v53_3_14">14</sup>ถ้า​ใคร​ไม่​เชื่อ‍ฟัง​ถ้อย‍คำ​ของ​เรา​ใน​จด‍หมาย​ฉบับ​นี้ จง​หมาย‍หัว​คน​นั้น​ไว้ อย่า​สมา‌คม​กับ​เขา​เลย​เพื่อ​เขา​จะ​ได้​รู้‍สึก​อาย </span><span class="v53_3_15"><sup id="2Thess.3.15" class="v53_3_15">15</sup>อย่า​ถือ‍ว่า​เขา​เป็น​ศัตรู แต่​จง​เตือน​เขา​ใน​ฐานะ​พี่‍น้อง</span></p>
  <h3 class="s">คำ​อวย‍พร</h3>
  <p class="p"><span class="v53_3_16"><sup id="2Thess.3.16" class="v53_3_16">16</sup>ขอ​ให้​องค์‍พระ‍ผู้‍เป็น‍เจ้า​แห่ง​สันติ‍สุข ประ‌ทาน​สันติ‍สุข​ให้​แก่​ท่าน‍ทั้ง‍หลาย​ทุก​เวลา​และ​ใน​ทุก​สถาน‌การณ์ ขอ​ให้​องค์‍พระ‍ผู้‍เป็น‍เจ้า​ดำรง​อยู่​กับ​ท่าน​ทุก‍คน​เถิด</span></p>
  <p class="p"><span class="v53_3_17"><sup id="2Thess.3.17" class="v53_3_17">17</sup>คำ​ทัก‍ทาย​นี้​เป็น​ลาย‍มือ​ของ​ข้าพ‌เจ้า ข้าพ‌เจ้า​ลง‍ชื่อ​ไว้​ว่า เปา‌โล เป็น​เครื่อง‍หมาย​ใน​จด‍หมาย​ทุก‍ฉบับ ข้าพ‌เจ้า​เขียน​อย่าง‍นี้ </span><span class="v53_3_18"><sup id="2Thess.3.18" class="v53_3_18">18</sup>ขอ​ให้​พระ‍คุณ​ของ​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา​ดำรง​อยู่​กับ​ท่าน​ทุก‍คน</span></p>
</div>