<h1 id="1John">1 ยอห์น</h1>
<div id="1John_nav">
  <p> <a href="#1John.1" class="nobr">1&nbsp;ยอห์น&nbsp;1</a>&nbsp;&nbsp;&nbsp; <a href="#1John.2" class="nobr">1&nbsp;ยอห์น&nbsp;2</a>&nbsp;&nbsp;&nbsp; <a href="#1John.3" class="nobr">1&nbsp;ยอห์น&nbsp;3</a>&nbsp;&nbsp;&nbsp; <a href="#1John.4" class="nobr">1&nbsp;ยอห์น&nbsp;4</a>&nbsp;&nbsp;&nbsp; <a href="#1John.5" class="nobr">1&nbsp;ยอห์น&nbsp;5</a>&nbsp;&nbsp;&nbsp;</p>
</div>
<h2 id="1John.1">1 ยอห์น 1</h2>
<div class="chapter">
  <h3 class="s">พระ‍วาทะ​แห่ง​ชีวิต</h3>
  <p class="p"><span class="v62_1_1"><sup id="1John.1.1" class="v62_1_1">1</sup>เรา​ขอ​แจ้ง​เกี่ยว‍กับ​สิ่ง​ที่​มี​มา​ตั้ง‍แต่​ปฐม‍กาล  ซึ่ง​เรา​ได้‍ยิน ได้​เห็น​กับ​ตา ได้​พินิจ‍ดู และ​จับ‍ต้อง​ด้วย​มือ​ของ​เรา​นั้น คือ​พระ‍วาทะ​แห่ง​ชีวิต </span><span class="v62_1_2"><sup id="1John.1.2" class="v62_1_2">2</sup>(และ​ชีวิต​ที่​ว่า​นี้​ปรา‌กฏ​ขึ้น เรา​ได้​เห็น  และ​เป็น​พยาน และ​ประ‌กาศ​ชีวิต​นิ‌รันดร์​นี้​กับ​พวก‍ท่าน เป็น​ชีวิต​ที่​ดำรง​อยู่​กับ​พระ‍บิดา​และ​มา​ปรา‌กฏ​แก่​เรา) </span><span class="v62_1_3"><sup id="1John.1.3" class="v62_1_3">3</sup>สิ่ง​ที่​เรา​ได้​เห็น​และ​ได้‍ยิน​นั้น เรา​ก็​ประ‌กาศ​ให้​พวก‍ท่าน​รู้​ด้วย เพื่อ​ท่าน​จะ​ได้​มี​สามัคคี‍ธรรม​กับ​เรา และ​เรา​ก็​มี​สามัคคี‍ธรรม​กับ​พระ‍บิดา และ​กับ​พระ‍เยซู‍คริสต์​พระ‍บุตร​ของ​พระ‍องค์ </span><span class="v62_1_4"><sup id="1John.1.4" class="v62_1_4">4</sup>และ​เรา​เขียน​ข้อ‍ความ​เหล่า‍นี้​เพื่อ​ความ​ชื่น‍ชม‍ยินดี​ของ​เรา ​จะ​ได้​เต็ม​เปี่ยม</span></p>
  <h3 class="s">พระ‍เจ้า​ทรง​เป็น​ความ​สว่าง</h3>
  <p class="p"><span class="v62_1_5"><sup id="1John.1.5" class="v62_1_5">5</sup>นี่​เป็น​ข้อ‍ความ​ที่​เรา​ได้‍ยิน​จาก​พระ‍องค์ และ​บอก​กับ​พวก‍ท่าน คือ​ว่า​พระ‍เจ้า​ทรง​เป็น​ความ​สว่าง และ​ความ​มืด​ใน​พระ‍องค์​ไม่‍มี​เลย </span><span class="v62_1_6"><sup id="1John.1.6" class="v62_1_6">6</sup>ถ้า​เรา​จะ​ว่า เรา​มี​สามัคคี‍ธรรม​กับ​พระ‍องค์​ขณะ‍ที่​ยัง​เดิน​อยู่​ใน​ความ​มืด เรา​ก็​โกหก และ​ไม่‍ได้​ดำ‌เนิน​ชีวิต​ตาม​ความ​จริง </span><span class="v62_1_7"><sup id="1John.1.7" class="v62_1_7">7</sup>แต่​ถ้า​เรา​เดิน​อยู่​ใน​ความ​สว่าง เหมือน​อย่าง​ที่​พระ‍องค์​สถิต​ใน​ความ​สว่าง เรา​ก็​มี​สามัคคี‍ธรรม​ซึ่ง​กัน​และ​กัน และ​พระ‍โลหิต​ของ​พระ‍เยซู‍คริสต์​พระ‍บุตร​ของ​พระ‍องค์ ก็​ชำระ​เรา​ให้​ปราศ‌จาก​บาป​ทั้ง‍สิ้น </span><span class="v62_1_8"><sup id="1John.1.8" class="v62_1_8">8</sup>ถ้า​เรา​กล่าว​ว่า​เรา​ไม่‍มี​บาป เรา​ก็​หลอก​ตัว​เอง และ​สัจจะ​ไม่‍ได้​อยู่​ใน​ตัว​เรา​เลย </span><span class="v62_1_9"><sup id="1John.1.9" class="v62_1_9">9</sup>ถ้า​เรา​สาร‌ภาพ​บาป​ของ​เรา พระ‍องค์​ทรง​ซื่อ‍สัตย์​และ​เที่ยง‍ธรรม ก็​จะ​ทรง​โปรด​ยก​บาป​ของ​เรา และ​จะ​ทรง​ชำระ​เรา​ให้​พ้น​จาก​การ​อธรรม​ทั้ง‍สิ้น </span><span class="v62_1_10"><sup id="1John.1.10" class="v62_1_10">10</sup>ถ้า​เรา​กล่าว​ว่า​เรา​ไม่‍ได้​ทำ​บาป ก็​เท่า‍กับ​เรา​ทำ​ให้​พระ‍องค์​เป็น​ผู้​ตรัส​มุสา และ​พระ‍ดำรัส​ของ​พระ‍องค์​ก็​ไม่‍ได้​อยู่​ใน​ตัว​เรา​เลย</span></p>
</div>
<h2 id="1John.2">1 ยอห์น 2</h2>
<div class="chapter">
  <h3 class="s">พระ‍คริสต์​ผู้​ทูล​ขอ​เพื่อ​เรา</h3>
  <p class="p"><span class="v62_2_1"><sup id="1John.2.1" class="v62_2_1">1</sup>ลูก​ของ​ข้าพ‌เจ้า​เอ๋ย ข้าพ‌เจ้า​เขียน​ข้อ‍ความ​เหล่า‍นี้​ถึง​ท่าน‍ทั้ง‍หลาย​เพื่อ​ท่าน​จะ​ได้​ไม่​ทำ​บาป และ​ถ้า​ใคร​ทำ​บาป เรา​ก็​มี​ผู้​ช่วย​ทูล​ขอ​พระ‍บิดา​เพื่อ​เรา คือ​พระ‍เยซู‍คริสต์​ผู้​ทรง​เที่ยง‍ธรรม​นั้น </span><span class="v62_2_2"><sup id="1John.2.2" class="v62_2_2">2</sup>และ​พระ‍องค์​ทรง​เป็น​เครื่อง‍บูชา​ลบ​บาป ​ของ​เรา และ​ไม่​ใช่​แค่​บาป​ของ​เรา​เท่า‍นั้น แต่​ของ​ทั้ง‍โลก​ด้วย </span><span class="v62_2_3"><sup id="1John.2.3" class="v62_2_3">3</sup>ถ้า​เรา​ประ‌พฤติ​ตาม​พระ‍บัญญัติ​ของ​พระ‍องค์ เรา​จะ​มั่น‍ใจ​ได้​ว่า​เรา​รู้‍จัก​พระ‍องค์ </span><span class="v62_2_4"><sup id="1John.2.4" class="v62_2_4">4</sup>ผู้​ที่​กล่าว​ว่า “ข้าพ‌เจ้า​รู้‍จัก​พระ‍องค์” แต่​ไม่‍ได้​ประ‌พฤติ​ตาม​พระ‍บัญญัติ​ของ​พระ‍องค์ คน​นั้น​เป็น​คน​พูด​มุสา​และ​สัจจะ​ไม่‍ได้​อยู่​ใน​เขา​เลย </span><span class="v62_2_5"><sup id="1John.2.5" class="v62_2_5">5</sup>แต่​ผู้​ที่​ประ‌พฤติ​ตาม​พระ‍วจนะ​ของ​พระ‍องค์ ความ​รัก​ของ​พระ‍เจ้า​ก็​บริ‌บูรณ์​อยู่​ใน​ผู้​นั้น​อย่าง​แท้‍จริง เพราะ‍เหตุ‍นี้​แหละ​เรา​จึง​รู้​ว่า​เรา​อยู่​ใน​พระ‍องค์ </span><span class="v62_2_6"><sup id="1John.2.6" class="v62_2_6">6</sup>ผู้​ที่​กล่าว​ว่า​ตน​อยู่​ใน​พระ‍องค์ ผู้​นั้น​ก็​ควร​ดำ‌เนิน​ชีวิต​เหมือน​พระ‍องค์</span></p>
  <h3 class="s">บัญญัติ​ใหม่</h3>
  <p class="p"><span class="v62_2_7"><sup id="1John.2.7" class="v62_2_7">7</sup>ท่าน​ที่​รัก​ทั้ง‍หลาย ข้าพ‌เจ้า​ไม่‍ได้​เขียน​บัญญัติ​ใหม่ ​ถึง​ท่าน​เลย แต่​เป็น​บัญญัติ​เก่า​ซึ่ง​ท่าน​เคย​มี​อยู่​ตั้ง‍แต่​เริ่ม​แรก บัญญัติ​เก่า​นั้น​คือ​คำ​ซึ่ง​ท่าน​ได้‍ยิน​มา​แล้ว </span><span class="v62_2_8"><sup id="1John.2.8" class="v62_2_8">8</sup>อีก‍นัย‍หนึ่ง​ก็​กล่าว​ได้​ว่า​ข้าพ‌เจ้า​เขียน​บัญญัติ​ใหม่​ถึง​พวก‍ท่าน​ซึ่ง​เป็น​ความ​จริง​ทั้ง​ใน​พระ‍องค์​และ​ใน​ท่าน เพราะ​ว่า​ความ​มืด​นั้น​กำลัง​จะ​ผ่าน​พ้น​ไป และ​ความ​สว่าง​แท้​กำลัง​ส่อง​อยู่​แล้ว </span><span class="v62_2_9"><sup id="1John.2.9" class="v62_2_9">9</sup>ผู้​ที่​กล่าว​ว่า​ตน​อยู่​ใน​ความ​สว่าง ขณะ‍ที่​ยัง​เกลียด‍ชัง​พี่‍น้อง​ของ​ตน ผู้​นั้น​ก็​ยัง​อยู่​ใน​ความ​มืด </span><span class="v62_2_10"><sup id="1John.2.10" class="v62_2_10">10</sup>ผู้​ที่​รัก​พี่‍น้อง​ของ​ตน​ก็​อยู่​ใน​ความ​สว่าง และ​ใน​ตัว​เขา​นั้น​ไม่‍มี​อะไร​ทำ​ให้​สะดุด </span><span class="v62_2_11"><sup id="1John.2.11" class="v62_2_11">11</sup>แต่​ผู้​ที่​เกลียด‍ชัง​พี่‍น้อง​ของ​ตน​ก็​อยู่​ใน​ความ​มืด และ​เดิน​ใน​ความ​มืด​และ​ไม่​รู้​ว่า​ตน​กำลัง​ไป​ไหน เพราะ​ว่า​ความ​มืด​ทำ​ให้​ตา​ของ​เขา​บอด​ไป​เสีย​แล้ว</span></p>
  <p class="q1"><span class="v62_2_12"><sup id="1John.2.12" class="v62_2_12">12</sup>ลูก​ทั้ง‍หลาย​เอ๋ย ข้าพ‌เจ้า​เขียน​จด‍หมาย​ถึง​ท่าน</span></p>
  <p class="q2"><span class="v62_2_12">เพราะ​ว่า​บาป​ของ​ท่าน​ได้​รับ​การ​อภัย​แล้ว ด้วย​เห็น​แก่​พระ‍นาม​ของ​พระ‍องค์</span></p>
  <p class="q1"><span class="v62_2_13"><sup id="1John.2.13" class="v62_2_13">13</sup>ท่าน‍ทั้ง‍หลาย​ที่​เป็น​บิดา ข้าพ‌เจ้า​เขียน​จด‍หมาย​ถึง​ท่าน</span></p>
  <p class="q2"><span class="v62_2_13">เพราะ​ท่าน​รู้‍จัก​พระ‍องค์​ผู้​ทรง​ดำรง​อยู่​ตั้ง‍แต่​ปฐม‍กาล</span></p>
  <p class="q1"><span class="v62_2_13">ท่าน‍ทั้ง‍หลาย​ที่​เป็น​คน​หนุ่ม ข้าพ‌เจ้า​เขียน​จด‍หมาย​ถึง​ท่าน</span></p>
  <p class="q2"><span class="v62_2_13">เพราะ​ท่าน​ได้​ชนะ​มาร‍ร้าย​นั้น</span></p>
  <p class="q1"><span class="v62_2_14"><sup id="1John.2.14" class="v62_2_14">14</sup>ท่าน‍ทั้ง‍หลาย​ที่​เป็น​ลูก ข้าพ‌เจ้า​เขียน​จด‍หมาย​ถึง​ท่าน</span></p>
  <p class="q2"><span class="v62_2_14">เพราะ​พวก‍ท่าน​รู้‍จัก​พระ‍บิดา</span></p>
  <p class="q1"><span class="v62_2_14">ท่าน‍ทั้ง‍หลาย​ที่​เป็น​บิดา ข้าพ‌เจ้า​เขียน​จด‍หมาย​ถึง​ท่าน</span></p>
  <p class="q2"><span class="v62_2_14">เพราะ​ท่าน​รู้‍จัก​พระ‍องค์​ผู้​ทรง​ดำรง​อยู่​ตั้ง‍แต่​ปฐม‍กาล</span></p>
  <p class="q1"><span class="v62_2_14">ท่าน‍ทั้ง‍หลาย​ที่​เป็น​คน​หนุ่ม ข้าพ‌เจ้า​เขียน​จด‍หมาย​ถึง​ท่าน</span></p>
  <p class="q2"><span class="v62_2_14">เพราะ​พวก‍ท่าน​มี​กำลัง​มาก</span></p>
  <p class="q2"><span class="v62_2_14">และ​พระ‍วจนะ​ของ​พระ‍เจ้า​ดำรง​อยู่​ใน​พวก‍ท่าน</span></p>
  <p class="q3"><span class="v62_2_14">และ​ท่าน​ชนะ​มาร‍ร้าย​นั้น​แล้ว</span></p>
  <p class="p"><span class="v62_2_15"><sup id="1John.2.15" class="v62_2_15">15</sup>อย่า​รัก​โลก​หรือ​สิ่ง‍ของ​ใน​โลก ถ้า​ใคร​รัก​โลก ความ​รัก​ของ​พระ‍บิดา​ไม่‍ได้​อยู่​ใน​ผู้​นั้น </span><span class="v62_2_16"><sup id="1John.2.16" class="v62_2_16">16</sup>เพราะ​ว่า​ทุก‍สิ่ง​ที่​อยู่​ใน​โลก คือ​ตัณ‌หา​ของ​เนื้อ‍หนัง​และ​ตัณ‌หา​ของ​ตา และ​ความ​ทะ‌นง​ใน​ลาภ‍ยศ​ไม่‍ได้​มา​จาก​พระ‍บิดา แต่​มา​จาก​โลก </span><span class="v62_2_17"><sup id="1John.2.17" class="v62_2_17">17</sup>และ​โลก​กับ​สิ่ง​ยั่ว‍ยวน​ของ​โลก​กำลัง​ผ่าน​พ้น​ไป แต่​คน​ที่​ประ‌พฤติ​ตาม​พระ‍ทัย​ของ​พระ‍เจ้า​จะ​ดำรง​อยู่​เป็น​นิตย์</span></p>
  <h3 class="s">ศัตรู​ของ​พระ‍คริสต์</h3>
  <p class="p"><span class="v62_2_18"><sup id="1John.2.18" class="v62_2_18">18</sup>ลูก​ทั้ง‍หลาย​เอ๋ย บัด‍นี้​เป็น​วาระ‍สุด‍ท้าย​แล้ว และ​ตาม​ที่​พวก‍ท่าน​ได้‍ยิน​ได้​ฟัง​มา​ว่า​ศัตรู​ของ​พระ‍คริสต์​จะ​มา เดี๋ยว‍นี้​ศัตรู​ของ​พระ‍คริสต์​จำ‌นวน​มาก​ก็​มา​แล้ว เพราะ‍ฉะนั้น​เรา​จึง​รู้​ว่า​บัด‍นี้​เป็น​วาระ‍สุด‍ท้าย​แล้ว </span><span class="v62_2_19"><sup id="1John.2.19" class="v62_2_19">19</sup>พวก‍เขา​ได้​ออก​ไป​จาก​เรา แต่​เขา​ก็​ไม่‍ได้​เป็น​ของ​เรา เพราะ​ว่า​ถ้า​เขา​เป็น​ของ​เรา เขา​ก็​จะ​อยู่​กับ​เรา​ต่อ‍ไป แต่​การ​ที่​เขา​ได้​ออก​ไป​นั้น​แสดง​ให้​เห็น​ชัด​ว่า​เขา​ไม่‍ได้​เป็น​ของ​เรา </span><span class="v62_2_20"><sup id="1John.2.20" class="v62_2_20">20</sup>แต่​พวก‍ท่าน​ได้​รับ​การ​ชโลม​จาก​พระ‍องค์​ผู้‍บริ‌สุทธิ์​แล้ว และ​ท่าน​ทุก‍คน​ก็​มี​ความ​รู้  </span><span class="v62_2_21"><sup id="1John.2.21" class="v62_2_21">21</sup>ข้าพ‌เจ้า​เขียน​จด‍หมาย​ถึง​พวก‍ท่าน ไม่​ใช่​เพราะ​ท่าน​ไม่​รู้​ความ​จริง แต่​เพราะ​ท่าน​รู้​แล้ว และ​รู้​ว่า​คำ​มุสา​ไม่‍ได้​มา​จาก​ความ​จริง </span><span class="v62_2_22"><sup id="1John.2.22" class="v62_2_22">22</sup>ใคร​ล่ะ​เป็น​คน​ที่​โกหก ไม่​ใช่​ใคร​อื่น นอก‍จาก​คน​ที่​ปฏิ‌เสธ​ว่า​พระ‍เยซู​ไม่​ใช่​พระ‍คริสต์ ผู้​ที่​ปฏิ‌เสธ​พระ‍บิดา​และ​พระ‍บุตร ผู้​นั้น​แหละ​เป็น​ศัตรู​ของ​พระ‍คริสต์ </span><span class="v62_2_23"><sup id="1John.2.23" class="v62_2_23">23</sup>ทุก​คน​ที่​ปฏิ‌เสธ​พระ‍บุตร ไม่‍มี​พระ‍บิดา ผู้​ที่​ยอม‍รับ​พระ‍บุตร​ก็​มี​พระ‍บิดา​ด้วย </span><span class="v62_2_24"><sup id="1John.2.24" class="v62_2_24">24</sup>ท่าน‍ทั้ง‍หลาย จง​ให้​สิ่ง​ที่​ท่าน​ได้‍ยิน​มา​ตั้ง‍แต่​ต้น​นั้น​ดำรง​อยู่​กับ​ท่าน​เถิด ถ้า​สิ่ง​ที่​ท่าน​ได้‍ยิน​ตั้ง‍แต่​ต้น​นั้น​ดำรง​อยู่​กับ​ท่าน ท่าน​ก็​จะ​อยู่​ใน​พระ‍บุตร​และ​ใน​พระ‍บิดา​ด้วย </span><span class="v62_2_25"><sup id="1John.2.25" class="v62_2_25">25</sup>นี่​แหละ​เป็น​สิ่ง​ที่​พระ‍องค์​ได้​ทรง​สัญญา​ไว้​กับ​เรา คือ​ชีวิต​นิ‌รันดร์</span></p>
  <p class="p"><span class="v62_2_26"><sup id="1John.2.26" class="v62_2_26">26</sup>ข้าพ‌เจ้า​เขียน​ข้อ‍ความ​นี้​ถึง​พวก‍ท่าน กล่าว‍ถึง​พวก​ที่​พยา‌ยาม​หลอก‍ลวง​ท่าน </span><span class="v62_2_27"><sup id="1John.2.27" class="v62_2_27">27</sup>ส่วน​ท่าน‍ทั้ง‍หลาย การ​ชโลม​ซึ่ง​ท่าน​ได้​รับ​จาก​พระ‍องค์​นั้น​ก็​ดำรง​อยู่​กับ​ท่าน และ​ไม่​จำ‍เป็น​ต้อง​มี​ใคร​สอน​ท่าน เพราะ​ว่า​การ​ชโลม​ของ​พระ‍องค์​นั้น​สอน​ท่าน​ให้​รู้​ทุก‍สิ่ง และ​เป็น​ความ​จริง ไม่​ใช่​ความ​เท็จ การ​ชโลม​นั้น​สอน​พวก‍ท่าน​แล้ว​อย่าง‍ไร ท่าน​จง​อยู่​ใน​พระ‍องค์​อย่าง​นั้น</span></p>
  <p class="p"><span class="v62_2_28"><sup id="1John.2.28" class="v62_2_28">28</sup>และ​บัด‍นี้​ลูก​ทั้ง‍หลาย​เอ๋ย จง​อยู่​ใน​พระ‍องค์ เพื่อ​ว่า​เมื่อ​พระ‍องค์​ทรง​ปรา‌กฏ เรา​จะ​ได้​มี​ความ​มั่น‍ใจ และ​ไม่​ต้อง​หลบ​พระ‍พักตร์​พระ‍องค์​ด้วย​ความ​ละ‍อาย เมื่อ​พระ‍องค์​เสด็จ​มา </span><span class="v62_2_29"><sup id="1John.2.29" class="v62_2_29">29</sup>ถ้า​พวก‍ท่าน​รู้​ว่า​พระ‍องค์​ทรง​เที่ยง‍ธรรม ท่าน​ก็​รู้​ว่า​ทุก‍คน​ที่​ประ‌พฤติ​ตาม​ความ​เที่ยง‍ธรรม​นั้น​เกิด​มา​จาก​พระ‍องค์​ด้วย</span></p>
</div>
<h2 id="1John.3">1 ยอห์น 3</h2>
<div class="chapter">
  <h3 class="s">บรร‌ดา​บุตร​ของ​พระ‍เจ้า</h3>
  <p class="p"><span class="v62_3_1"><sup id="1John.3.1" class="v62_3_1">1</sup>ลอง​คิด‍ดู พระ‍บิดา​ได้​ประ‌ทาน​ความ​รัก​แก่​เรา​เพียง‍ไร​ที่​เรา​ได้​ชื่อ​ว่า​เป็น​ลูก​ของ​พระ‍เจ้า  และ​เรา​ก็​เป็น​อย่าง​นั้น เหตุ​ที่​ชาว‍โลก​ไม่​รู้‍จัก​เรา ก็​เพราะ​เขา​ไม่​รู้‍จัก​พระ‍องค์ </span><span class="v62_3_2"><sup id="1John.3.2" class="v62_3_2">2</sup>ท่าน​ที่‍รัก​ทั้ง‍หลาย เดี๋ยว‍นี้​เรา​เป็น​ลูก​ของ​พระ‍เจ้า และ​เรา​จะ​เป็น​อย่าง‍ไร​ต่อ‍ไป​ข้าง‍หน้า​นั้น​เรา​ยัง​ไม่​รู้ แต่​เรา​รู้​ว่า​ใน​เวลา​ที่​พระ‍องค์​จะ​เสด็จ​มา​ปรา‌กฏ​นั้น เรา​จะ​เป็น​เหมือน​อย่าง​พระ‍องค์ เพราะ‍ว่า​เรา​จะ​เห็น​พระ‍องค์​อย่าง​ที่​พระ‍องค์​ทรง​เป็น​อยู่​นั้น </span><span class="v62_3_3"><sup id="1John.3.3" class="v62_3_3">3</sup>และ​ทุก‍คน​ที่​มี​ความ​หวัง​อย่าง‍นี้​ใน​พระ‍องค์ ก็​ชำระ​ตน​ให้​บริ‌สุทธิ์​เหมือน​ที่​พระ‍องค์​ทรง​บริ‌สุทธิ์</span></p>
  <p class="p"><span class="v62_3_4"><sup id="1John.3.4" class="v62_3_4">4</sup>ทุก​คน​ที่​ทำ​บาป​ก็​ประ‌พฤติ​ผิด​ธรรม‍บัญญัติ บาป​เป็น​สิ่ง​ที่​ผิด​ธรรม‍บัญญัติ </span><span class="v62_3_5"><sup id="1John.3.5" class="v62_3_5">5</sup>พวก‍ท่าน​รู้​อยู่​แล้ว​ว่า​พระ‍องค์​ทรง​ปรา‌กฏ​เพื่อ​กำ‍จัด​บาป​ของ​เรา​ให้​หมด​ไป  และ​ไม่‍มี​บาป​อยู่​ใน​พระ‍องค์​เลย </span><span class="v62_3_6"><sup id="1John.3.6" class="v62_3_6">6</sup>ผู้​ที่​อยู่​ใน​พระ‍องค์​ไม่​ทำ​บาป​อีก‍ต่อ‍ไป ส่วน​ผู้​ที่​ทำ​บาป​อยู่​เรื่อยๆ คน​นั้น​ยัง​ไม่​เห็น​พระ‍องค์​และ​ยัง​ไม่​รู้‍จัก​พระ‍องค์ </span><span class="v62_3_7"><sup id="1John.3.7" class="v62_3_7">7</sup>ลูก​ทั้ง‍หลาย​เอ๋ย อย่า​ให้​ใคร​ชัก‍จูง​ท่าน​ให้​หลง ผู้​ที่​ประ‌พฤติ​ชอบ​ก็​ชอบ‍ธรรม​เหมือน​อย่าง​ที่​พระ‍องค์​ทรง​ชอบ‍ธรรม </span><span class="v62_3_8"><sup id="1John.3.8" class="v62_3_8">8</sup>ผู้​ที่​ทำ​บาป​ก็​มา​จาก​มาร เพราะ​ว่า​มาร​ก็​ทำ​บาป​ตั้ง‍แต่​เริ่ม‍แรก พระ‍บุตร​ของ​พระ‍เจ้า​ได้​เสด็จ​มา​ปรา‌กฏ​ก็​เพราะ​เหตุ‍นี้ คือ​เพื่อ​ทำ‍ลาย​กิจ‍การ​ของ​มาร </span><span class="v62_3_9"><sup id="1John.3.9" class="v62_3_9">9</sup>ผู้​ที่​เกิด​จาก​พระ‍เจ้า​ไม่​ทำ​บาป เพราะ​เชื้อ​ของ​พระ‍เจ้า​อยู่​ใน​คน​นั้น​และ​เขา​ทำ​บาป​ไม่‍ได้ เพราะ​เขา​เกิด​จาก​พระ‍เจ้า </span><span class="v62_3_10"><sup id="1John.3.10" class="v62_3_10">10</sup>เช่น‍นี้​แหละ จึง​เห็น​ได้​ว่า​ใคร​เป็น​ลูก​ของ​พระ‍เจ้า และ​ใคร​เป็น​ลูก​ของ​มาร คือ​ผู้​ที่​ไม่‍ได้​ประ‌พฤติ​ชอบ และ​ไม่​รัก​พี่‍น้อง​ของ​ตน ก็​ไม่‍ได้​มา​จาก​พระ‍เจ้า</span></p>
  <h3 class="s">จง​รัก​กัน​และ​กัน</h3>
  <p class="p"><span class="v62_3_11"><sup id="1John.3.11" class="v62_3_11">11</sup>นี่​เป็น​คำ​สั่ง‍สอน​ที่​ท่าน‍ทั้ง‍หลาย​ได้‍ยิน​ได้​ฟัง​มา​ตั้ง‍แต่​เริ่ม‍แรก คือ​ให้​เรา​รัก​กัน​และ​กัน  </span><span class="v62_3_12"><sup id="1John.3.12" class="v62_3_12">12</sup>อย่า​เป็น​เหมือน​อย่าง​คา‌อิน​ที่​มา​จาก​มาร​และ​ฆ่า​น้อง​ของ​ตน‍เอง  ทำไม​เขา​ถึง​ฆ่า​น้อง? ก็​เพราะ​การ​กระ‌ทำ​ของ​เขา​ชั่ว​และ​การ​กระ‌ทำ​ของ​น้อง​นั้น​ชอบ‍ธรรม </span><span class="v62_3_13"><sup id="1John.3.13" class="v62_3_13">13</sup>พี่‍น้อง​เอ๋ย อย่า​ประ‌หลาด‍ใจ​ที่​โลก​นี้​เกลียด‍ชัง​ท่าน </span><span class="v62_3_14"><sup id="1John.3.14" class="v62_3_14">14</sup>เรา​รู้​ว่า​เรา​ได้​พ้น​จาก​ความ​ตาย​ไป​สู่​ชีวิต​แล้ว  ก็​เพราะ​เรา​รัก​พี่‍น้อง ผู้​ที่​ไม่​รัก​ก็​ยัง​อยู่​ใน​ความ​ตาย </span><span class="v62_3_15"><sup id="1John.3.15" class="v62_3_15">15</sup>ผู้​ที่​เกลียด‍ชัง​พี่‍น้อง​ของ​ตน​ก็​เป็น​ผู้​ฆ่า​คน และ​พวก‍ท่าน​ก็​รู้​อยู่​แล้ว​ว่า​ผู้​ฆ่า​คน​นั้น​ไม่‍มี​ชีวิต​นิ‌รันดร์​ดำรง​อยู่​ใน​ตัว​เขา​เลย </span><span class="v62_3_16"><sup id="1John.3.16" class="v62_3_16">16</sup>เช่น‍นี้​แหละ​เรา​จึง​รู้‍จัก​ความ​รัก โดย​ที่​พระ‍องค์​ได้​ยอม​สละ​พระ‍ชนม์​ของ​พระ‍องค์​เพื่อ​เรา และ​เรา​ก็​ควร​จะ​สละ​ชีวิต​ของ​เรา​เพื่อ​พี่‍น้อง </span><span class="v62_3_17"><sup id="1John.3.17" class="v62_3_17">17</sup>แต่​ถ้า​ใคร​มี​ทรัพย์‍สมบัติ​ใน​โลก​นี้ และ​เห็น​พี่‍น้อง​ของ​ตน​ขัด‍สน​แล้ว​ยัง​ไม่​เปิด‍ใจ​ช่วย​เขา ความ​รัก​ของ​พระ‍เจ้า​จะ​ดำรง​อยู่​ใน​คน​นั้น​ได้​อย่าง‍ไร? </span><span class="v62_3_18"><sup id="1John.3.18" class="v62_3_18">18</sup>ลูก​ทั้ง‍หลาย​เอ๋ย อย่า​ให้​เรา​รัก​กัน​ด้วย​คำ‍พูด​และ​ด้วย​ปาก​เท่า​นั้น แต่​จง​รัก​กัน​ด้วย​การ​กระ‌ทำ​และ​ด้วย​ความ​จริง</span></p>
  <h3 class="s">ความ​มั่น‍ใจ​ที่​จะ​เข้า‍เฝ้า​พระ‍เจ้า</h3>
  <p class="p"><span class="v62_3_19"><sup id="1John.3.19" class="v62_3_19">19</sup>เช่น‍นี้​แหละ เรา​ก็​จะ​รู้​ว่า​เรา​อยู่​ฝ่าย​สัจจะ และ​ใจ​เรา​จะ​หมด‍กัง‌วล​เฉพาะ‍พระ‍พักตร์​พระ‍องค์ </span><span class="v62_3_20"><sup id="1John.3.20" class="v62_3_20">20</sup>เมื่อ​ใจ​ของ​เรา​กล่าว​โทษ​ตัว​เรา​เอง พระ‍เจ้า​ทรง​ยิ่ง‍ใหญ่​กว่า​ใจ​ของ​เรา และ​พระ‍องค์​ทรง​ทราบ​ทุก‍สิ่ง </span><span class="v62_3_21"><sup id="1John.3.21" class="v62_3_21">21</sup>ท่าน​ที่‍รัก​ทั้ง‍หลาย ถ้า​ใจ​ของ​เรา​ไม่‍ได้​กล่าว​โทษ​เรา เรา​ก็​มี​ความ​มั่น‍ใจ​ที่​จะ​เข้า‍เฝ้า​พระ‍เจ้า </span><span class="v62_3_22"><sup id="1John.3.22" class="v62_3_22">22</sup>และ​เมื่อ​เรา​ขอ​สิ่ง‍ใด ก็​ได้​สิ่ง‍นั้น​จาก​พระ‍องค์ เพราะ​เรา​ประ‌พฤติ​ตาม​พระ‍บัญญัติ​ของ​พระ‍องค์ และ​ปฏิ‌บัติ​ตาม​ชอบ‍พระ‍ทัย​พระ‍องค์ </span><span class="v62_3_23"><sup id="1John.3.23" class="v62_3_23">23</sup>และ​นี่​เป็น​พระ‍บัญญัติ​ของ​พระ‍องค์ คือ ให้​เรา​วาง‍ใจ​ใน​พระ‍นาม​ของ​พระ‍เยซู‍คริสต์​พระ‍บุตร​ของ​พระ‍องค์ และ​ให้​เรา​รัก​กัน​และ​กัน ตาม​ที่​พระ‍องค์​ทรง​บัญญัติ​ไว้​แก่​เรา  </span><span class="v62_3_24"><sup id="1John.3.24" class="v62_3_24">24</sup>ทุก‍คน​ที่​ประ‌พฤติ​ตาม​พระ‍บัญญัติ​ของ​พระ‍องค์​ก็​อยู่​ใน​พระ‍องค์ และ​พระ‍องค์​สถิต​อยู่​ใน​คน​นั้น เช่น‍นี้​แหละ พวก‍เรา​จึง​รู้​ว่า​พระ‍องค์​สถิต​อยู่​ใน​เรา​คือ​โดย​พระ‍วิญ‌ญาณ​ที่​พระ‍องค์​ประ‌ทาน​แก่​เรา</span></p>
</div>
<h2 id="1John.4">1 ยอห์น 4</h2>
<div class="chapter">
  <h3 class="s">การ​วินิจ‌ฉัย​วิญ‌ญาณ​ต่างๆ</h3>
  <p class="p"><span class="v62_4_1"><sup id="1John.4.1" class="v62_4_1">1</sup>ท่าน​ที่‍รัก​ทั้ง‍หลาย อย่า​เชื่อ​ทุกๆ วิญ‌ญาณ แต่​จง​พิสูจน์​วิญ‌ญาณ​นั้นๆ ว่า​มา​จาก​พระ‍เจ้า​หรือ​ไม่ เพราะ‍ว่า​มี​ผู้‍เผย‍พระ‍วจนะ​เท็จ​จำ‌นวน​มาก​ได้​ออก​มา​ใน​โลก </span><span class="v62_4_2"><sup id="1John.4.2" class="v62_4_2">2</sup>พวก‍ท่าน​ก็​จะ​รู้‍จัก​พระ‍วิญ‌ญาณ​ของ​พระ‍เจ้า​โดย​ข้อ​นี้ คือ​วิญ‌ญาณ​ทุก​ดวง​ที่​ยอม‍รับ​ว่า​พระ‍เยซู‍คริสต์​ได้​เสด็จ​มา​เป็น​มนุษย์ วิญ‌ญาณ​นั้น​ก็​มา​จาก​พระ‍เจ้า </span><span class="v62_4_3"><sup id="1John.4.3" class="v62_4_3">3</sup>และ​วิญ‌ญาณ​ทุก​ดวง​ที่​ไม่​ยอม‍รับ​พระ‍เยซู วิญ‌ญาณ​นั้น​ก็​ไม่‍ได้​มา​จาก​พระ‍เจ้า วิญ‌ญาณ​นั้น​แหละ​เป็น​ศัตรู​ของ​พระ‍คริสต์ ซึ่ง​พวก‍ท่าน​ได้‍ยิน​ว่า​จะ​มา และ​ขณะ​นี้​ก็​อยู่​ใน​โลก​แล้ว </span><span class="v62_4_4"><sup id="1John.4.4" class="v62_4_4">4</sup>ลูก​ทั้ง‍หลาย​เอ๋ย ท่าน​อยู่​ฝ่าย​พระ‍เจ้า และ​ชนะ​พวก‍เขา​แล้ว เพราะ‍ว่า​พระ‍องค์​ผู้​ทรง​อยู่​ใน​พวก‍ท่าน​ยิ่ง‍ใหญ่​กว่า​ผู้​ที่​อยู่​ใน​โลก </span><span class="v62_4_5"><sup id="1John.4.5" class="v62_4_5">5</sup>พวก‍เขา​เป็น​ฝ่าย​โลก เพราะ‍เหตุ‍นี้​เขา​จึง​พูด​ตาม​โลก​และ​โลก​ก็​เชื่อ‍ฟัง​เขา </span><span class="v62_4_6"><sup id="1John.4.6" class="v62_4_6">6</sup>ส่วน​เรา​อยู่​ฝ่าย​พระ‍เจ้า ผู้​ที่​รู้‍จัก​พระ‍เจ้า​ก็​ฟัง​เรา และ​ผู้​ที่​ไม่‍ได้​อยู่​ฝ่าย​พระ‍เจ้า​ก็​ไม่​ฟัง​เรา ดัง‍นั้น​เรา​จึง​รู้‍จัก​วิญ‌ญาณ​ของ​ความ​จริง และ​วิญ‌ญาณ​ของ​ความ​เท็จ</span></p>
  <h3 class="s">พระ‍เจ้า​ทรง​เป็น​ความ​รัก</h3>
  <p class="p"><span class="v62_4_7"><sup id="1John.4.7" class="v62_4_7">7</sup>ท่าน​ที่‍รัก​ทั้ง‍หลาย ขอ​ให้​เรา​รัก​กัน​และ​กัน เพราะ‍ว่า​ความ​รัก​มา​จาก​พระ‍เจ้า และ​ทุก‍คน​ที่​รัก​ก็​เกิด​จาก​พระ‍เจ้า และ​รู้‍จัก​พระ‍เจ้า </span><span class="v62_4_8"><sup id="1John.4.8" class="v62_4_8">8</sup>ผู้​ที่​ไม่​รัก​ก็​ไม่​รู้‍จัก​พระ‍เจ้า เพราะ‍ว่า​พระ‍เจ้า​ทรง​เป็น​ความ​รัก </span><span class="v62_4_9"><sup id="1John.4.9" class="v62_4_9">9</sup>ความ​รัก​ของ​พระ‍เจ้า​ก็​เป็น​ที่​ประ‌จักษ์​แก่​เรา​โดย​ข้อ​นี้ คือ​พระ‍เจ้า​ทรง​ใช้​พระ‍บุตร​องค์​เดียว​ของ​พระ‍องค์​เข้า‍มา​ใน​โลก เพื่อ​เรา​จะ​ได้​ดำรง​ชีวิต​โดย​พระ‍บุตร </span><span class="v62_4_10"><sup id="1John.4.10" class="v62_4_10">10</sup>ความ​รัก​ที่​ข้าพ‌เจ้า​พูด‍ถึง​นี้​ไม่​ใช่​ที่​เรา​รัก​พระ‍เจ้า แต่​ที่​พระ‍องค์​ทรง​รัก​เรา และ​ทรง​ใช้​พระ‍บุตร​ของ​พระ‍องค์​มา เพื่อ​เป็น​เครื่อง‍บูชา​ลบ​บาป​ของ​เรา </span><span class="v62_4_11"><sup id="1John.4.11" class="v62_4_11">11</sup>ท่าน​ที่‍รัก​ทั้ง‍หลาย ถ้า​พระ‍เจ้า​ทรง​รัก​เรา​อย่าง​นั้น เรา​ก็​ควร​จะ​รัก​กัน​และ​กัน​ด้วย </span><span class="v62_4_12"><sup id="1John.4.12" class="v62_4_12">12</sup>ไม่‍มี​ใคร​เคย​เห็น​พระ‍เจ้า  ถ้า​เรา​รัก​กัน​และ​กัน พระ‍เจ้า​ก็​สถิต​อยู่​ใน​เรา และ​ความ​รัก​ของ​พระ‍องค์​ก็​สม‌บูรณ์​อยู่​ใน​เรา</span></p>
  <p class="p"><span class="v62_4_13"><sup id="1John.4.13" class="v62_4_13">13</sup>เช่น‍นี้​แหละ เรา​จึง​รู้​ว่า​เรา​อยู่​ใน​พระ‍องค์​และ​พระ‍องค์​ทรง​อยู่​ใน​เรา เพราะ​พระ‍องค์​ประ‌ทาน​พระ‍วิญ‌ญาณ​ของ​พระ‍องค์​เอง​แก่​เรา </span><span class="v62_4_14"><sup id="1John.4.14" class="v62_4_14">14</sup>และ​เรา​ได้​เห็น​และ​เป็น​พยาน​ว่า พระ‍บิดา​ได้​ทรง​ใช้​พระ‍บุตร​มา​เป็น​พระ​ผู้​ช่วย​โลก​ให้​รอด </span><span class="v62_4_15"><sup id="1John.4.15" class="v62_4_15">15</sup>ผู้​ที่​ยอม‍รับ​ว่า​พระ‍เยซู​เป็น​พระ‍บุตร​ของ​พระ‍เจ้า พระ‍เจ้า​ทรง​อยู่​ใน​คน​นั้น และ​คน​นั้น​อยู่​ใน​พระ‍เจ้า </span><span class="v62_4_16"><sup id="1John.4.16" class="v62_4_16">16</sup>ฉะนั้น​เรา​จึง​รู้ และ​วาง‍ใจ​ใน​ความ​รัก​ที่​พระ‍เจ้า​ทรง​มี​ต่อ​เรา พระ‍เจ้า​ทรง​เป็น​ความ​รัก และ​ผู้​ที่​อยู่​ใน​ความ​รัก​ก็​อยู่​ใน​พระ‍เจ้า และ​พระ‍เจ้า​ก็​ทรง​อยู่​ใน​คน​นั้น </span><span class="v62_4_17"><sup id="1John.4.17" class="v62_4_17">17</sup>ความ​รัก​ของ​เรา​จึง​สม‌บูรณ์​ใน​ข้อ​นี้ เพื่อ​เรา​จะ​มี​ความ​มั่น‍ใจ​ใน​วัน​พิพาก‌ษา เพราะ‍ว่า​พระ‍องค์​ทรง​เป็น​เช่น‍ไร เรา​ใน​โลก​นี้​ก็​เป็น​เช่น‍นั้น </span><span class="v62_4_18"><sup id="1John.4.18" class="v62_4_18">18</sup>ใน​ความ​รัก​นั้น​ไม่‍มี​ความ​กลัว แต่​ความ​รัก​ที่​สม‌บูรณ์​นั้น​ก็​ขับ‍ไล่​ความ​กลัว​ออก​ไป​เสีย เพราะ​ความ​กลัว​เกี่ยว‍ข้อง​กับ​การ​ลง‍โทษ และ​ผู้​ที่​กลัว​ก็​ยัง​ไม่‍มี​ความ​รัก​ที่​สม‌บูรณ์ </span><span class="v62_4_19"><sup id="1John.4.19" class="v62_4_19">19</sup>เรา​รัก ก็​เพราะ​พระ‍องค์​ทรง​รัก​เรา​ก่อน </span><span class="v62_4_20"><sup id="1John.4.20" class="v62_4_20">20</sup>ถ้า​ใคร​กล่าว​ว่า “ข้าพ‌เจ้า​รัก​พระ‍เจ้า” แต่​ใจ​ยัง​เกลียด‍ชัง​พี่‍น้อง​ของ​ตน เขา​เป็น​คน​พูด​มุสา เพราะ‍ว่า​ผู้​ที่​ไม่​รัก​พี่‍น้อง​ของ​ตน​ที่​มอง‍เห็น​แล้ว จะ​รัก​พระ‍เจ้า​ที่​มอง​ไม่​เห็น​ไม่‍ได้ </span><span class="v62_4_21"><sup id="1John.4.21" class="v62_4_21">21</sup>พระ‍บัญญัติ​นี้​เรา​ได้​มา​จาก​พระ‍องค์ คือ​ให้​คน​ที่‍รัก​พระ‍เจ้า​นั้น​รัก​พี่‍น้อง​ของ​ตน​ด้วย</span></p>
</div>
<h2 id="1John.5">1 ยอห์น 5</h2>
<div class="chapter">
  <h3 class="s">ความ​เชื่อ​มี​ชัย​เหนือ​โลก</h3>
  <p class="p"><span class="v62_5_1"><sup id="1John.5.1" class="v62_5_1">1</sup>คน​ที่​เชื่อ​ว่า​พระ‍เยซู​เป็น​พระ‍คริสต์ ก็​เกิด​จาก​พระ‍เจ้า และ​คน​ที่​รัก​พระ‍องค์​ผู้​ทรง​ให้​กำ‌เนิด ก็​รัก​คน​ที่​เกิด​จาก​พระ‍องค์​ด้วย </span><span class="v62_5_2"><sup id="1John.5.2" class="v62_5_2">2</sup>โดย​ข้อ​นี้ เรา​จึง​รู้​ว่า​เรา​รัก​คน​ทั้ง‍หลาย​ที่​เป็น​ลูก​ของ​พระ‍เจ้า คือ​เมื่อ​เรา​รัก​พระ‍เจ้า และ​ประ‌พฤติ​ตาม​พระ‍บัญญัติ​ของ​พระ‍องค์ </span><span class="v62_5_3"><sup id="1John.5.3" class="v62_5_3">3</sup>เพราะ​ว่า​ความ​รัก​ต่อ​พระ‍เจ้า​เป็น​อย่าง‍นี้ คือ​เมื่อ​เรา​ประ‌พฤติ​ตาม​พระ‍บัญญัติ​ของ​พระ‍องค์  และ​พระ‍บัญญัติ​ของ​พระ‍องค์​นั้น​ไม่​เป็น​ภาระ​หนัก​เกิน‍ไป </span><span class="v62_5_4"><sup id="1John.5.4" class="v62_5_4">4</sup>เพราะ​ทุก‍คน​ที่​เกิด​จาก​พระ‍เจ้า ก็​มี​ชัย​เหนือ​โลก และ​ความ​เชื่อ​ของ​เรา​นี่‍แหละ​เป็น​ชัย‍ชนะ​ที่​มี​ชัย​เหนือ​โลก </span><span class="v62_5_5"><sup id="1John.5.5" class="v62_5_5">5</sup>ใคร​ล่ะ​ที่​มี​ชัย​เหนือ​โลก? ไม่​ใช่​ใคร​อื่น คือ​คน​ที่​เชื่อ​ว่า​พระ‍เยซู​เป็น​พระ‍บุตร​ของ​พระ‍เจ้า​นั่น​เอง</span></p>
  <h3 class="s">พยาน​เกี่ยว‍กับ​พระ‍บุตร</h3>
  <p class="p"><span class="v62_5_6"><sup id="1John.5.6" class="v62_5_6">6</sup>นี่‍แหละ​คือ​ผู้​ที่​ได้​มา​ด้วย​น้ำ​และ​พระ‍โลหิต คือ​พระ‍เยซู‍คริสต์ ไม่​ใช่​ด้วย​น้ำ​เพียง​อย่าง​เดียว แต่​ด้วย​น้ำ​และ​พระ‍โลหิต และ​พระ‍วิญ‌ญาณ​ทรง​เป็น​พยาน เพราะ​พระ‍วิญ‌ญาณ​ทรง​เป็น​ความ​จริง </span><span class="v62_5_7"><sup id="1John.5.7" class="v62_5_7">7</sup>มี​พยาน​อยู่​สาม​อย่าง​ด้วย‍กัน </span><span class="v62_5_8"><sup id="1John.5.8" class="v62_5_8">8</sup>คือ​พระ‍วิญ‌ญาณ น้ำ และ​พระ‍โลหิต และ​พยาน​ทั้ง​สาม​อย่าง‍นี้​สอด‍คล้อง​กัน </span><span class="v62_5_9"><sup id="1John.5.9" class="v62_5_9">9</sup>ถ้า​เรา​ยอม‍รับ​พยาน​หลัก‍ฐาน​ของ​มนุษย์ พยาน​หลัก‍ฐาน​ของ​พระ‍เจ้า​ก็​ยิ่ง‍ใหญ่​กว่า เพราะ​ว่า​เป็น​พยาน​หลัก‍ฐาน​ที่​พระ‍เจ้า​ทรง​เป็น​พยาน​อ้าง‍ถึง​พระ‍บุตร​ของ​พระ‍องค์ </span><span class="v62_5_10"><sup id="1John.5.10" class="v62_5_10">10</sup>คน​ที่​เชื่อ​พระ‍บุตร​ของ​พระ‍เจ้า​ก็​มี​พยาน​อยู่​ใน​ตัว คน​ที่​ไม่​เชื่อ​พระ‍เจ้า​ก็​ทำ​ให้​พระ‍องค์​เป็น​ผู้​ตรัส​มุสา เพราะ​เขา​ไม่‍ได้​เชื่อ​คำ​พยาน​ที่​พระ‍เจ้า​ทรง​เป็น​พยาน​อ้าง‍ถึง​พระ‍บุตร​ของ​พระ‍องค์ </span><span class="v62_5_11"><sup id="1John.5.11" class="v62_5_11">11</sup>และ​พยาน​หลัก‍ฐาน​นั้น​ก็​คือ พระ‍เจ้า​ประ‌ทาน​ชีวิต​นิ‌รันดร์​แก่​เรา และ​ชีวิต​นี้​มี​อยู่​ใน​พระ‍บุตร​ของ​พระ‍องค์  </span><span class="v62_5_12"><sup id="1John.5.12" class="v62_5_12">12</sup>คน​ที่​มี​พระ‍บุตร​ก็​มี​ชีวิต คน​ที่​ไม่‍มี​พระ‍บุตร​ก็​ไม่‍มี​ชีวิต</span></p>
  <h3 class="s">ความ​รู้​เรื่อง​ชีวิต​นิ‌รันดร์</h3>
  <p class="p"><span class="v62_5_13"><sup id="1John.5.13" class="v62_5_13">13</sup>ข้อ‍ความ​เหล่า‍นี้​ข้าพ‌เจ้า​เขียน​ถึง​ท่าน‍ทั้ง‍หลาย​ที่​วาง‍ใจ​ใน​พระ‍นาม​ของ​พระ‍บุตร​ของ​พระ‍เจ้า เพื่อ​ให้​ท่าน​รู้​ว่า​ท่าน​มี​ชีวิต​นิ‌รันดร์ </span><span class="v62_5_14"><sup id="1John.5.14" class="v62_5_14">14</sup>และ​นี่​เป็น​ความ​มั่น‍ใจ​ที่​เรา​มี​ต่อ​พระ‍องค์ คือ​ถ้า​เรา​ทูล​ขอ​สิ่ง‍ใด​ที่​เป็น​พระ‍ประ‌สงค์​ของ​พระ‍องค์ พระ‍องค์​ก็​ทรง​ฟัง </span><span class="v62_5_15"><sup id="1John.5.15" class="v62_5_15">15</sup>และ​ถ้า​เรา​รู้​ว่า​พระ‍องค์​ทรง​ฟัง​เมื่อ​เรา​ทูล​ขอ​สิ่ง‍ใด เรา​ก็​รู้​ว่า​เรา​ได้​รับ​สิ่ง​ที่​ทูล​ขอ​นั้น​จาก​พระ‍องค์ </span><span class="v62_5_16"><sup id="1John.5.16" class="v62_5_16">16</sup>ถ้า​ใคร​เห็น​พี่‍น้อง​ของ​ตน​ทำ​บาป​ชนิด​ที่​ไม่​นำ​ไป​สู่​ความ​ตาย ก็​ให้​คน​นั้น​ทูล​ขอ และ​พระ‍องค์​ก็​จะ​ประ‌ทาน​ชีวิต​แก่​คน​ที่​ทำ​บาป​ซึ่ง​ไม่​นำ​ไป​สู่​ความ​ตาย บาป​ที่​นำ​ไป​สู่​ความ​ตาย​ก็​มี ข้าพ‌เจ้า​ไม่‍ได้​บอก​ว่า​ให้​อธิษ‌ฐาน​ใน​เรื่อง​บาป​อย่าง​นั้น </span><span class="v62_5_17"><sup id="1John.5.17" class="v62_5_17">17</sup>การ​อธรรม​ทุก‍อย่าง​เป็น​บาป แต่​บาป​ที่​ไม่​นำ​ไป​สู่​ความ​ตาย​ก็​มี​อยู่</span></p>
  <p class="p"><span class="v62_5_18"><sup id="1John.5.18" class="v62_5_18">18</sup>เรา​รู้​ว่า​ทุก​คน​ที่​เกิด​จาก​พระ‍เจ้า​ไม่​ทำ​บาป แต่​พระ‍องค์​ผู้​ทรง​บัง‍เกิด​จาก​พระ‍เจ้า​ทรง​คุ้ม‍ครอง​รักษา​เขา และ​มาร‍ร้าย​ไม่​แตะ‍ต้อง​เขา</span></p>
  <p class="p"><span class="v62_5_19"><sup id="1John.5.19" class="v62_5_19">19</sup>เรา​รู้​ว่า​เรา​เกิด​จาก​พระ‍เจ้า แต่​โลก​ทั้ง‍หมด​อยู่​ใน​มือ​ของ​มาร‍ร้าย</span></p>
  <p class="p"><span class="v62_5_20"><sup id="1John.5.20" class="v62_5_20">20</sup>และ​เรา​รู้​ว่า​พระ‍บุตร​ของ​พระ‍เจ้า​เสด็จ​มา​แล้ว และ​ประ‌ทาน​สติ‍ปัญญา​แก่​เรา เพื่อ​ให้​เรา​รู้‍จัก​พระ‍องค์​ผู้​ทรง​สัตย์‍จริง และ​เรา​อยู่​ใน​พระ‍องค์​นั้น​โดย​อยู่​ใน​พระ‍เยซู‍คริสต์​พระ‍บุตร​ของ​พระ‍องค์ พระ‍องค์​นี่‍แหละ​เป็น​พระ‍เจ้า​แท้​และ​เป็น​ชีวิต​นิ‌รันดร์ </span><span class="v62_5_21"><sup id="1John.5.21" class="v62_5_21">21</sup>ลูก​ทั้ง‍หลาย​เอ๋ย จง​รักษา​ตัว​ให้​พ้น​จาก​รูป‍เคารพ</span></p>
</div>