<h1 id="Jude">ยูดา</h1>
<div id="Jude_nav">
  <p> <a href="#Jude.1" class="nobr">ยูดา&nbsp;1</a>&nbsp;&nbsp;&nbsp;</p>
</div>
<h2 id="Jude.1">ยูดา 1</h2>
<div class="chapter">
  <h3 class="s">การ​ทัก‍ทาย</h3>
  <p class="p"><span class="v65_1_1"><sup id="Jude.1.1" class="v65_1_1">1</sup>ยู‌ดาส   ผู้​รับ‍ใช้​ของ​พระ‍เยซู‍คริสต์​และ​เป็น​น้อง‍ชาย​ของ​ยา‌กอบ</span></p>
  <p class="p"><span class="v65_1_1">เรียน คน​ทั้ง‍หลาย​ที่​ได้‍รับ​การ​ทรง​เรียก ผู้​เป็น​ที่‍รัก​ของ​พระ‍เจ้า​พระ‍บิดา และ​ได้‍รับ​การ​คุ้ม‍ครอง​รักษา​ไว้​เพื่อ​พระ‍เยซู‍คริสต์</span></p>
  <p class="p"><span class="v65_1_2"><sup id="Jude.1.2" class="v65_1_2">2</sup>ขอ​พระ‍เมตตา สันติ‍สุข และ​ความ​รัก​จง​เพิ่ม‍พูน​แก่​ท่าน‍ทั้ง‍หลาย​ยิ่งๆ ขึ้น​เถิด</span></p>
  <h3 class="s">การ​พิพาก‌ษา​ลง‍โทษ​ผู้​สอน​เท็จ</h3>
  <p class="p"><span class="v65_1_3"><sup id="Jude.1.3" class="v65_1_3">3</sup>ท่าน​ที่​รัก​ทั้ง‍หลาย ข้าพ‌เจ้า​ปรารถ‌นา​อย่าง‍ยิ่ง​ที่​จะ​เขียน​ถึง​ท่าน​เรื่อง​ความ​รอด​ที่​เรา​มี​ร่วม‍กัน แต่​ข้าพ‌เจ้า​เห็น​ว่า จำ‍เป็น​จะ​ต้อง​เขียน​วิง‍วอน​ท่าน​ให้​ต่อ‍สู้​เพื่อ​หลัก​ความ​เชื่อ​ที่​ได้​ทรง​มอบ​ให้​กับ​พวก​ธรร‌มิก‌ชน​ครั้ง​เดียว​สำหรับ​ตลอด‍ไป </span><span class="v65_1_4"><sup id="Jude.1.4" class="v65_1_4">4</sup>เพราะ​ว่า​บาง‍คน​ได้​แอบ‍แฝง​เข้า‍มา​ใน​หมู่​ท่าน การ​ลง‍โทษ​คน​พวก‍นี้​มี​เขียน​ไว้​นาน​แล้ว พวก‍เขา​เป็น​คน​อธรรม​ที่​ถือ​เอา​พระ‍คุณ​ของ​พระ‍เจ้า​ของ​เรา​มา​บิด‍เบือน​เป็น​ช่อง‍ทาง​ทำ​ความ​ชั่ว‍ช้า​ลา‌มก และ​ได้​ปฏิ‌เสธ​พระ‍เยซู‍คริสต์​ผู้​ทรง​เป็น​เจ้า‍นาย​และ​องค์‍พระ‍ผู้‍เป็น‍เจ้า​ของ​เรา​แต่​องค์​เดียว</span></p>
  <p class="p"><span class="v65_1_5"><sup id="Jude.1.5" class="v65_1_5">5</sup>ถึง​พวก‍ท่าน​จะ​รู้​ข้อ‍ความ​เหล่า‍นี้​หมด​แล้ว ข้าพ‌เจ้า​ก็​ปรารถ‌นา​ให้​ท่าน​ระลึก​ว่า​แม้​องค์‍พระ‍ผู้‍เป็น‍เจ้า​ทรง​ช่วย​ชน‍ชาติ​หนึ่ง​ให้​รอด‍พ้น​จาก​แผ่น‍ดิน​อียิปต์  แต่​ภาย‍หลัง​ก็​ทรง​ทำ‍ลาย​คน​เหล่า‍นั้น​ที่​ไม่​เชื่อ  </span><span class="v65_1_6"><sup id="Jude.1.6" class="v65_1_6">6</sup>และ​พวก​ทูต‍สวรรค์​ที่​ไม่​รักษา​อำนาจ​ครอบ‍ครอง​ของ​ตน‍เอง แต่​ละ‍ทิ้ง​ถิ่น‍ฐาน​ของ​ตน พระ‍องค์​ก็​ทรง​จอง‍จำ​ไว้​ด้วย​โซ่​อัน​ไม่​รู้‍จัก​สลาย​ใน​ที่​มืด​จน‍กว่า​จะ​ถึง​เวลา​พิพาก‌ษา​ใน​วัน​ยิ่ง‍ใหญ่​นั้น </span><span class="v65_1_7"><sup id="Jude.1.7" class="v65_1_7">7</sup>สำหรับ​เมือง​โส‌โดม เมือง​โก‌โม‌ราห์ และ​เมือง​ต่างๆ ที่​อยู่​รอบๆ นั้น​ก็​เช่น‍เดียว‍กัน ได้​ประ‌พฤติ​ผิด​ศีล‍ธรรม​ทาง​เพศ​และ​มัว‍เมา​ใน​กาม‍วิต‌ถาร จึง​เป็น​ตัว‍อย่าง​ของ​การ​รับ‍โทษ​ใน​ไฟ​นิ‌รันดร์ </span></p>
  <p class="p"><span class="v65_1_8"><sup id="Jude.1.8" class="v65_1_8">8</sup>ใน​ทำ‌นอง​เดียว‍กัน​พวก​นัก‍เพ้อ‍ฝัน​เหล่า‍นี้​ทำ​ให้​ตัว​เป็น​มลทิน และ​ปฏิ‌เสธ​สิทธิ‍อำนาจ​ของ​องค์‍พระ‍ผู้‍เป็น‍เจ้า และ​พูด​ลบหลู่​เทว‍ทูต​ผู้​มี​ศักดิ์‍ศรี </span><span class="v65_1_9"><sup id="Jude.1.9" class="v65_1_9">9</sup>แม้​แต่​มี‌คา‌เอล​หัว‍หน้า​ทูต‍สวรรค์  เมื่อ​โต้‍เถียง​กับ​มาร​เรื่อง​ศพ​ของ​โม‌เสส  ท่าน​เอง​ก็​ยัง​ไม่​บัง‍อาจ​พูด​ลบหลู่​มาร​เลย แต่​พูด​เพียง​ว่า <span class="qt">“ให้​องค์‍พระ‍ผู้‍เป็น‍เจ้า​ทรง​ดุ​ว่า​เจ้า​เถิด” </span>  </span><span class="v65_1_10"><sup id="Jude.1.10" class="v65_1_10">10</sup>แต่​ว่า​คน​เหล่า‍นี้​พูด​ลบหลู่​สิ่ง​ที่​เขา​เอง​ไม่​เข้า‍ใจ และ​ดัง‍นั้น​โดย​สิ่ง​ที่​พวก‍เขา​รู้​ตาม​สัญ‌ชาต‌ญาณ อย่าง​สัตว์​ที่​ไร้​เหตุ‍ผล เขา​จึง​ถูก​ทำ‍ลาย </span><span class="v65_1_11"><sup id="Jude.1.11" class="v65_1_11">11</sup>วิบัติ​มี​แก่​พวก‍เขา เพราะ​เขา​ดำ‌เนิน​ตาม​ทาง​ของ​คา‌อิน  และ​ปล่อย​ตัว​ทำ​ตาม​ความ​ผิด​พลาด​ของ​บา‌ลา‌อัม  เพราะ​เห็น​แก่​ได้ ฉะนั้น​จึง​พินาศ​ไป​อย่าง​กบฏ​ของ​โค‌ราห์  </span><span class="v65_1_12"><sup id="Jude.1.12" class="v65_1_12">12</sup>คน​เหล่า‍นี้​เป็น​พวก​ที่​ทำ​ให้​งาน​เลี้ยง​เชื่อม​ความ​รัก​สามัคคี​ของ​พวก‍ท่าน​เสื่อม‍เสีย​ไป ขณะ‍ที่​พวก‍เขา​ร่วม​กิน​เลี้ยง​กับ​พวก‍ท่าน​โดย​ปราศ‌จาก​ความ​ยำ‌เกรง เขา​เป็น​ผู้‍เลี้ยง‍แกะ​ที่​เลี้ยง​แต่​ตัว​เอง เป็น​เมฆ​ที่​ไม่‍มี​น้ำ​ที่​ถูก​พัด​ลอย​ไป​ตาม​ลม เป็น​ต้น‍ไม้​ที่​ไร้‍ผล​ใน​ฤดู​ที่​ออก‍ผล​และ​ตาย​มา​สอง​หน​แล้ว​เพราะ​ถูก​ถอน​ออก​ทั้ง​ราก </span><span class="v65_1_13"><sup id="Jude.1.13" class="v65_1_13">13</sup>เป็น​คลื่น​รุน‍แรง​ใน​ทะเล​ที่​ซัด​ฟอง​แห่ง​ความ​บัด‍สี​ของ​ตน‍เอง​ขึ้น​มา เป็น​ดวง‍ดาว​ที่​พลัด​ออก​ไป​นอก​วง‍โค‍จร ความ​มืด‍มิด​ถูก​สงวน​ไว้​สำหรับ​พวก‍เขา​ตลอด‍กาล</span></p>
  <p class="p"><span class="v65_1_14"><sup id="Jude.1.14" class="v65_1_14">14</sup>คน​เหล่า‍นี้​แหละ​ที่​เอ‌โนค ​ซึ่ง​เป็น​คน​ชั่ว‍อายุ​ที่​เจ็ด​นับ​จาก​อา‌ดัม​พยา‌กรณ์​ไว้​ว่า นี่‍แน่ะ องค์‍พระ‍ผู้‍เป็น‍เจ้า​กำลัง​เสด็จ​มา​พร้อม​กับ​ผู้‍บริ‌สุทธิ์​ของ​พระ‍องค์​นับ​เป็น​หมื่นๆ </span><span class="v65_1_15"><sup id="Jude.1.15" class="v65_1_15">15</sup>เพื่อ​ทำ​การ​พิพาก‌ษา​ทุก​คน และ​เพื่อ​ทำ​ให้​คน​อธรรม​ทุก‍คน​สำนึก‍ตัว​ถึง​การ​อธรรม​ทุก‍อย่าง ที่​พวก‍เขา​ทำ​ไป​ตาม​วิถี‍ทาง​อธรรม​นั้น และ​สำนึก‍ตัว​ถึง​ความ​หยาบ‍ช้า​ทั้ง‍หมด ที่​คน‍บาป‍ชั่ว​ได้​กล่าว‍ร้าย​ต่อ​พระ‍องค์ </span><span class="v65_1_16"><sup id="Jude.1.16" class="v65_1_16">16</sup>คน​เหล่า‍นี้​เป็น​พวก​ช่าง​บ่น​ช่าง​ติ ดำ‌เนิน​ชีวิต​ตาม​ความ​ปรารถ‌นา​ชั่ว​ของ​ตัว​เอง และ​ปาก​ของ​พวก‍เขา​คุย‍โว‍โอ้‍อวด และ​ยก‍ยอ​ผู้​อื่น​เพื่อ​หวัง​ประ‌โยชน์​ของ​ตน</span></p>
  <h3 class="s">คำ​ตัก‍เตือน​และ​คำ‍แนะ‍นำ</h3>
  <p class="p"><span class="v65_1_17"><sup id="Jude.1.17" class="v65_1_17">17</sup>แต่​ว่า​ท่าน​ที่‍รัก​ทั้ง‍หลาย พึง​ระลึก‍ถึง​คำ​พยา‌กรณ์​ของ​พวก​อัคร‌ทูต​ของ​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา </span><span class="v65_1_18"><sup id="Jude.1.18" class="v65_1_18">18</sup>ท่าน​เหล่า‍นั้น​บอก​ท่าน​ว่า “ใน​วาระ‍สุด‍ท้าย​จะ​มี​คน​ที่​ชอบ​เยาะ‍เย้ย​เกิด‍ขึ้น ที่​ดำ‌เนิน​ชีวิต​ตาม​ความ​ปรารถ‌นา​ชั่ว​ของ​ตัว​เอง”  </span><span class="v65_1_19"><sup id="Jude.1.19" class="v65_1_19">19</sup>คน​เหล่า‍นี้​คือ​คน​ที่​ก่อ​ให้​เกิด​ความ​แตก‍แยก หมก‍มุ่น​อยู่​ใน​โลกีย‌วิสัย และ​ปราศ‌จาก​พระ‍วิญ‌ญาณ </span><span class="v65_1_20"><sup id="Jude.1.20" class="v65_1_20">20</sup>แต่​ท่าน​ที่‍รัก​ทั้ง‍หลาย จง​สร้าง​ตัว​ของ​ท่าน​ขึ้น​บน​ความ​เชื่อ​อัน​บริ‌สุทธิ์​ที่​สุด​ของ​ท่าน และ​จง​อธิษ‌ฐาน​โดย​พระ‍วิญ‌ญาณ‍บริ‌สุทธิ์ </span><span class="v65_1_21"><sup id="Jude.1.21" class="v65_1_21">21</sup>จง​รักษา​ตัว​ให้​อยู่​ใน​ความ​รัก​ของ​พระ‍เจ้า ขณะ​คอย​ให้​พระ‍เมตตา​ของ​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา​นำ​ท่าน​ไป​สู่​ชีวิต​นิ‌รันดร์ </span><span class="v65_1_22"><sup id="Jude.1.22" class="v65_1_22">22</sup>และ​จง​มี​ใจ​เมตตา​คน​ที่​ยัง​สงสัย​อยู่ </span><span class="v65_1_23"><sup id="Jude.1.23" class="v65_1_23">23</sup>จง​ช่วย​คน​ให้​รอด​ด้วย​การ​ฉุด​เขา​ออก​จาก​ไฟ และ​จง​เมตตา​ผู้​อื่น​ด้วย​ความ​ยำ‌เกรง​พระ‍เจ้า และ​จง​รัง‍เกียจ​แม้​แต่​เสื้อ‍ผ้า​ที่​เปรอะ‍เปื้อน​ด้วย​กาย​ที่​เป็น​มลทิน</span></p>
  <h3 class="s">คำ​ถวาย​พระ‍พร</h3>
  <p class="p"><span class="v65_1_24"><sup id="Jude.1.24" class="v65_1_24">24</sup>แด่​พระ‍องค์​ผู้​ทรง​สามารถ​ปก‍ป้อง​พวก‍ท่าน​ไม่‍ให้​สะดุด​ล้ม และ​ทรง​ตั้ง​พวก‍ท่าน​อยู่​เบื้อง‍หน้า​พระ‍สิริ​ของ​พระ‍องค์ โดย​ปราศ‌จาก​ตำ‌หนิ​และ​มี​ความ​ร่า‍เริง​ยินดี </span><span class="v65_1_25"><sup id="Jude.1.25" class="v65_1_25">25</sup>ขอ​พระ‍เกียรติ ความ​ยิ่ง‍ใหญ่ อานุ‌ภาพ และ​สิทธิ‍อำนาจ จง​มี​แด่​พระ‍เจ้า​องค์​เดียว ผู้​เป็น​พระ‍ผู้‍ช่วย‍ให้‍รอด​ของ​เรา โดย​ทาง​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา ทั้ง​ใน​อดีต‍กาล ปัจ‌จุ‌บัน‍กาล และ​ใน​กาล​ต่อๆ ไป​เป็น​นิตย์ อา‌เมน</span></p>
</div>