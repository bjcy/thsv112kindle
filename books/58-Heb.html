<div id="Heb">
  <h1>ฮีบรู</h1>
</div>
<div id="Heb_nav">
  <p><a href="#Heb.1">ฮีบรู 1</a>&nbsp;<a href="#Heb.2">ฮีบรู 2</a>&nbsp;<a href="#Heb.3">ฮีบรู 3</a>&nbsp;<a href="#Heb.4">ฮีบรู 4</a>&nbsp;<a href="#Heb.5">ฮีบรู 5</a>&nbsp;<a href="#Heb.6">ฮีบรู 6</a>&nbsp;<a href="#Heb.7">ฮีบรู 7</a>&nbsp;<a href="#Heb.8">ฮีบรู 8</a>&nbsp;<a href="#Heb.9">ฮีบรู 9</a>&nbsp;<a href="#Heb.10">ฮีบรู 10</a>&nbsp;<a href="#Heb.11">ฮีบรู 11</a>&nbsp;<a href="#Heb.12">ฮีบรู 12</a>&nbsp;<a href="#Heb.13">ฮีบรู 13</a>&nbsp;</p>
</div>
<div id="Heb.1" class="chapter">
  <h2>ฮีบรู 1</h2>
  <h3 class="s">พระ‍เจ้า​ตรัส​ทาง​พระ‍บุตร​ของ​พระ‍องค์</h3>
  <p class="p"><span class="v58_1_1"><sup id="Heb.1.1" class="v58_1_1">1</sup>นาน​มา​แล้ว​พระ‍เจ้า​ตรัส​กับ​บรรพ‌บุรุษ​ของ​เรา​หลาย​ครั้ง  และ​หลาย​วิธี​ผ่าน​ทาง​พวก​ผู้‍เผย‍พระ‍วจนะ </span><span class="v58_1_2"><sup id="Heb.1.2" class="v58_1_2">2</sup>แต่​ใน​วาระ‍สุด‍ท้าย​นี้​พระ‍องค์​ตรัส​กับ​เรา​ทาง​พระ‍บุตร ผู้​ที่​พระ‍องค์​ทรง​ตั้ง​ให้​เป็น​ทา‌ยาท​รับ​สิ่ง‍ทั้ง‍ปวง พระ‍เจ้า​ทรง​สร้าง​จักร‌วาล​ทาง​พระ‍บุตร </span><span class="v58_1_3"><sup id="Heb.1.3" class="v58_1_3">3</sup>พระ‍บุตร​ทรง​เป็น​แสง‍สว่าง​แห่ง​พระ‍สิริ​ของ​พระ‍เจ้า ทรง​มี​แก่น‍แท้​เดียว​กับ​พระ‍เจ้า ทรง​ค้ำ‍จุน​สิ่ง‍ทั้ง‍ปวง​ไว้​ด้วย​พระ‍วจนะ​อัน​ทรง​ฤทธา‌นุ‌ภาพ​ของ​พระ‍องค์ เมื่อ​พระ‍องค์​ทรง​ชำระ​บาป​ทั้ง‍หลาย​แล้ว ก็​ประ‌ทับ​เบื้อง‍ขวา​ของ​พระ‍เจ้า​สูง‍สุด  </span><span class="v58_1_4"><sup id="Heb.1.4" class="v58_1_4">4</sup>พระ‍องค์​ทรง​ยิ่ง‍ใหญ่​กว่า ​พวก​ทูต‍สวรรค์​มาก​นัก เช่น​เดียว​กับ​ที่​พระ‍องค์​ทรง​ได้​รับ‍พระ‍นาม​ที่​ประ‌เสริฐ​กว่า​นาม​ของ​พวก​ทูต‍สวรรค์</span></p>
  <h3 class="s">พระ‍บุตร​ทรง​ยิ่ง‍ใหญ่​กว่า​พวก​ทูต‍สวรรค์</h3>
  <p class="p"><span class="v58_1_5"><sup id="Heb.1.5" class="v58_1_5">5</sup>เพราะ​ว่า​มี​ใคร​บ้าง​ใน​พวก​ทูต‍สวรรค์​ที่​พระ‍เจ้า ​เคย​ตรัส​กับ​เขา​ว่า</span></p>
  <p class="q1"><span class="v58_1_5"><span class="qt">“เจ้า​เอง​เป็น​บุตร​ของ​เรา</span></span></p>
  <p class="q2"><span class="v58_1_5"><span class="qt">วัน‍นี้​เรา​ให้​กำ‌เนิด​เจ้า” </span> </span></p>
  <p class="b"/>
  <p class="m"><span class="v58_1_5">และ​ยัง​ตรัส​อีก​ว่า</span></p>
  <p class="q1"><span class="v58_1_5"><span class="qt">“เรา​เอง​จะ​เป็น​บิดา​ของ​เขา</span></span></p>
  <p class="q2"><span class="v58_1_5"><span class="qt">และ​เขา​เอง​จะ​เป็น​บุตร​ของ​เรา” </span> </span></p>
  <p class="m"><span class="v58_1_6"><sup id="Heb.1.6" class="v58_1_6">6</sup>และ​อีก‍ครั้ง‍หนึ่ง เมื่อ​พระ‍องค์​ทรง​นำ​พระ‍บุตร‍หัว‍ปี​นั้น​เข้า‍มา​ใน​โลก ก็​ตรัส​ว่า</span></p>
  <p class="q1"><span class="v58_1_6"><span class="qt">“ให้​ทูต‍สวรรค์​ทั้ง‍หมด​ของ​พระ‍เจ้า​กราบ​นมัส‌การ​พระ‍บุตร” </span> </span></p>
  <p class="m"><span class="v58_1_7"><sup id="Heb.1.7" class="v58_1_7">7</sup>ส่วน​พวก​ทูต‍สวรรค์​นั้น พระ‍องค์​ตรัส​ว่า</span></p>
  <p class="q1"><span class="v58_1_7"><span class="qt">“พระ‍องค์​ทรง​สร้าง​พวก​ทูต‍สวรรค์​ของ​พระ‍องค์​ให้​เป็น​ดุจ​ลม</span></span></p>
  <p class="q2"><span class="v58_1_7"><span class="qt">และ​ทรง​สร้าง​บรร‌ดา​ผู้​รับ‍ใช้​ของ​พระ‍องค์​ให้​เป็น​ดุจ​เปลว‍เพลิง” </span> </span></p>
  <p class="m"><span class="v58_1_8"><sup id="Heb.1.8" class="v58_1_8">8</sup>แต่​ส่วน​พระ‍บุตร​นั้น พระ‍องค์​ตรัส​ว่า</span></p>
  <p class="q1"><span class="v58_1_8"><span class="qt">“ข้า‍แต่​พระ‍เจ้า พระ‍ที่‍นั่ง​ของ​พระ‍องค์​ดำรง​อยู่​เป็น​นิตย์ </span></span></p>
  <p class="q2"><span class="v58_1_8"><span class="qt">พระ‍คทา​แห่ง​อาณา‌จักร​ของ​พระ‍องค์​ก็​เป็น​พระ‍คทา​เที่ยง‍ธรรม</span></span></p>
  <p class="q1"><span class="v58_1_9"><sup id="Heb.1.9" class="v58_1_9">9</sup><span class="qt">พระ‍องค์​ทรง​รัก​ความ​ชอบ‍ธรรม และ​ทรง​เกลียด​ความ​อธรรม</span></span></p>
  <p class="q1"><span class="v58_1_9"><span class="qt">เพราะ‍เหตุ‍นี้​พระ‍เจ้า ซึ่ง​เป็น​พระ‍เจ้า​ของ​พระ‍องค์ ทรง​เจิม​พระ‍องค์​ไว้ </span></span></p>
  <p class="q2"><span class="v58_1_9"><span class="qt">ด้วย​น้ำ‍มัน​แห่ง​ความ​ยินดี เหนือ​บรร‌ดา​พระ‍สหาย​ของ​พระ‍องค์” </span> </span></p>
  <p class="q1"><span class="v58_1_10"><sup id="Heb.1.10" class="v58_1_10">10</sup>และ</span></p>
  <p class="q1"><span class="v58_1_10"><span class="qt">“ข้า‍แต่​องค์‍พระ‍ผู้‍เป็น‍เจ้า ใน​ปฐม‍กาล​พระ‍องค์​ทรง​สร้าง​แผ่น‍ดิน​โลก</span></span></p>
  <p class="q2"><span class="v58_1_10"><span class="qt">และ​ฟ้า‍สวรรค์​เป็น​ผล‍งาน​แห่ง​พระ‍หัตถ์​ของ​พระ‍องค์ </span></span></p>
  <p class="q1"><span class="v58_1_11"><sup id="Heb.1.11" class="v58_1_11">11</sup><span class="qt">สิ่ง‍เหล่า‍นี้​จะ​พินาศ แต่​พระ‍องค์​เอง​ทรง​ดำรง​อยู่ </span></span></p>
  <p class="q2"><span class="v58_1_11"><span class="qt">ทุก‍สิ่ง​จะ​เก่า​ไป​เหมือน​เครื่อง‍นุ่ง‍ห่ม</span></span></p>
  <p class="q1"><span class="v58_1_12"><sup id="Heb.1.12" class="v58_1_12">12</sup><span class="qt">พระ‍องค์​จะ​ทรง​ม้วน​สิ่ง‍เหล่า‍นี้​เหมือน​ม้วน​ผ้า‍คลุม</span></span></p>
  <p class="q2"><span class="v58_1_12"><span class="qt">และ​สิ่ง​เหล่า‍นั้น​จะ​ถูก​เปลี่ยน</span> เหมือน​เปลี่ยน​เสื้อ‍ผ้า</span></p>
  <p class="q1"><span class="v58_1_12"><span class="qt">แต่​พระ‍องค์​เอง​ยัง​ทรง​เหมือน​เดิม</span></span></p>
  <p class="q2"><span class="v58_1_12"><span class="qt">และ​ปี​เดือน​ของ​พระ‍องค์​จะ​ไม่‍มี​วัน​สิ้น‍สุด” </span> </span></p>
  <p class="q1"><span class="v58_1_13"><sup id="Heb.1.13" class="v58_1_13">13</sup>แต่​กับ​ทูต‍สวรรค์​องค์​ใด​เล่า​ที่​พระ‍องค์​เคย​ตรัส​ว่า</span></p>
  <p class="q1"><span class="v58_1_13"><span class="qt">“จง​นั่ง​ที่​เบื้อง‍ขวา​ของ​เรา</span></span></p>
  <p class="q2"><span class="v58_1_13"><span class="qt">จน‍กว่า​เรา​จะ​ทำ​ให้​ศัตรู​ของ​ท่าน​เป็น​ที่​รอง​เท้า​ของ​ท่าน” </span> </span></p>
  <p class="m"><span class="v58_1_14"><sup id="Heb.1.14" class="v58_1_14">14</sup>ทูต‍สวรรค์​ทั้ง‍ปวง​เป็น​เพียง​วิญ‌ญาณ​ที่​รับ‍ใช้​พระ‍เจ้า ที่​ทรง​ส่ง​ไป​ปรน‌นิ‌บัติ​บรร‌ดา​คน​ที่​จะ​ได้​รับ​ความ​รอด​ไม่​ใช่​หรือ?</span></p>
</div>
<div id="Heb.2" class="chapter">
  <h2>ฮีบรู 2</h2>
  <h3 class="s">ความ​รอด​อัน​ยิ่ง‍ใหญ่</h3>
  <p class="p"><span class="v58_2_1"><sup id="Heb.2.1" class="v58_2_1">1</sup>เพราะ​เหตุ‍นี้ เรา​จะ​ต้อง​เอา‍ใจ‍ใส่​ใน​สิ่ง​ต่างๆ ที่​เรา​ได้‍ยิน​ให้​มาก​ขึ้น​อีก เพื่อ​เรา​จะ​ไม่​ห่าง‍ไกล​ไป​จาก​ข้อ‍ความ​เหล่า‍นั้น </span><span class="v58_2_2"><sup id="Heb.2.2" class="v58_2_2">2</sup>เพราะ​หาก​พระ‍ดำรัส​ซึ่ง​บรร‌ดา​ทูต‍สวรรค์​กล่าว​ไว้​นั้น​ปรา‌กฏ​เป็น​ความ​จริง และ​การ​ล่วง‍ละ‌เมิด​กับ​การ​ไม่​เชื่อ‍ฟัง​ทุก‍อย่าง​ได้​รับ‍โทษ​ตาม​ที่​ควร​แล้ว </span><span class="v58_2_3"><sup id="Heb.2.3" class="v58_2_3">3</sup>เรา​จะ​รอด‍พ้น​ได้​อย่าง‍ไร? ถ้า​เรา​ละ‌เลย​ความ​รอด​อัน​ยิ่ง‍ใหญ่​เช่น‍นี้ ความ​รอด​นั้น​ได้​เริ่ม​ขึ้น​โดย​การ​ประ‌กาศ​ของ​องค์‍พระ‍ผู้‍เป็น‍เจ้า และ​บรร‌ดา​ผู้​ที่​ได้‍ยิน​พระ‍องค์​ก็​รับ‍รอง​กับ​เรา​ว่า​เป็น​ความ​จริง </span><span class="v58_2_4"><sup id="Heb.2.4" class="v58_2_4">4</sup>ทั้ง‍นี้​พระ‍เจ้า​ก็​ทรง​เป็น​พยาน​ด้วย​โดย​หมาย‍สำคัญ การ​อัศ‌จรรย์ และ​การ​อิทธิ‌ฤทธิ์​ต่างๆ นานา และ​โดย​ของ‍ประ‌ทาน​จาก ​พระ‍วิญ‌ญาณ‍บริ‌สุทธิ์​ตาม​พระ‍ประ‌สงค์​ของ​พระ‍องค์</span></p>
  <h3 class="s">ผู้​เบิก​ทาง​ไป​สู่​ความ​รอด</h3>
  <p class="p"><span class="v58_2_5"><sup id="Heb.2.5" class="v58_2_5">5</sup>พระ‍องค์​ไม่‍ได้​ทรง​ให้​โลก​ใหม่​ซึ่ง​เรา​กล่าว‍ถึง​นั้น​อยู่​ใต้​อำนาจ​ของ​พวก​ทูต‍สวรรค์ </span><span class="v58_2_6"><sup id="Heb.2.6" class="v58_2_6">6</sup>แต่​มี​คน​กล่าว​เป็น​พยาน​ใน​บาง‍แห่ง​ว่า</span></p>
  <p class="q1"><span class="v58_2_6"><span class="qt">“มนุษย์​เป็น​ใคร​เล่า​ที่​พระ‍องค์​ทรง​ระลึก‍ถึง​เขา</span></span></p>
  <p class="q2"><span class="v58_2_6"><span class="qt">และ​บุตร‍มนุษย์​เป็น​ใคร​เล่า​ที่​พระ‍องค์​ทรง​ห่วง‍ใย​เขา?</span></span></p>
  <p class="q1"><span class="v58_2_7"><sup id="Heb.2.7" class="v58_2_7">7</sup><span class="qt">พระ‍องค์​ทรง​ทำ​ให้​เขา​ต่ำ​กว่า​เหล่า​ทูต‍สวรรค์​เพียง​ชั่ว​ระยะ​หนึ่ง</span></span></p>
  <p class="q2"><span class="v58_2_7"><span class="qt">และ​พระ‍องค์​ทรง​สวม​มงกุฎ​แห่ง​ศักดิ์‍ศรี​และ​เกียรติ​ให้​แก่​เขา</span></span></p>
  <p class="q2"><span class="v58_2_8"><sup id="Heb.2.8" class="v58_2_8">8</sup><span class="qt">พระ‍องค์​ทรง​ทำ​ให้​ทุก‍สิ่ง​อยู่​ใต้​ฝ่า​เท้า​ของ​เขา” </span> </span></p>
  <p class="m"><span class="v58_2_8">ใน​เรื่อง​ที่​พระ‍องค์​ประ‌ทาน​ทุก‍สิ่ง​ให้​อยู่​ใต้​อำนาจ​ของ​เขา​นั้น ไม่‍มี​สิ่ง‍ใด​เลย​ที่​ไม่​อยู่​ใต้​อำนาจ​ของ​เขา ที่‍จริง ขณะ‍นี้​เรา​ยัง​ไม่​เห็น​ว่า​ทุก‍สิ่ง​อยู่​ใต้​อำนาจ​ของ​เขา </span><span class="v58_2_9"><sup id="Heb.2.9" class="v58_2_9">9</sup>แต่​เรา​ก็​เห็น​ว่า​พระ‍เยซู ผู้​ทรง​ถูก​ทำ​ให้​ต่ำ​กว่า​พวก​ทูต‍สวรรค์​เพียง​ชั่ว​ระยะ​หนึ่ง​นั้น ทรง​ได้​รับ‍พระ‍สิริ​และ​พระ‍เกียรติ​เป็น​มงกุฎ เพราะ​พระ‍องค์​สิ้น‍พระ‍ชนม์​ด้วย​ความ​ทุกข์​ทร‌มาน ทั้ง‍นี้​โดย​พระ‍คุณ​ของ​พระ‍เจ้า พระ‍องค์​จึง​ได้​วาย‍พระ‍ชนม์ ​เพื่อ​ทุก​คน </span><span class="v58_2_10"><sup id="Heb.2.10" class="v58_2_10">10</sup>ใน​เรื่อง​ที่​พระ‍เจ้า​ทรง​นำ​บุตร​จำ‌นวน​มาก​ไป​สู่​ศักดิ์‍ศรี​นั้น ก็​เป็น​การ​เหมาะ‍สม​แล้ว ที่​พระ‍เจ้า​ผู้​ซึ่ง​ทุก‍สิ่ง​ดำรง​อยู่​เพื่อ​พระ‍องค์​และ​โดย​พระ‍องค์ จะ​ทรง​ทำ​ให้​ผู้​เบิก​ทาง​สู่​ความ​รอด​ของ​พวก‍เขา​สม‌บูรณ์​โดย​ความ​ทุกข์​ทร‌มาน​ต่างๆ </span><span class="v58_2_11"><sup id="Heb.2.11" class="v58_2_11">11</sup>เพราะ​ทั้ง​ผู้​ชำระ​ให้​บริ‌สุทธิ์​และ​คน​เหล่า‍นั้น​ที่​ได้​รับ​การ​ชำระ ก็​มี​พระ​บิดา​องค์​เดียว‍กัน  ด้วย‍เหตุ‍นี้ พระ‍เยซู​จึง​ไม่​ทรง​ละ‍อาย​ที่​จะ​เรียก​เขา​เหล่า‍นั้น​ว่า​พี่‍น้อง </span><span class="v58_2_12"><sup id="Heb.2.12" class="v58_2_12">12</sup>ดัง‍ที่​พระ‍องค์​ตรัส​ว่า</span></p>
  <p class="q1"><span class="v58_2_12"><span class="qt">“เรา​จะ​ประ‌กาศ​พระ‍นาม​ของ​พระ‍องค์​แก่​พี่‍น้อง​ของ​เรา</span></span></p>
  <p class="q2"><span class="v58_2_12"><span class="qt">เรา​จะ​ร้อง‍เพลง​สรร‌เสริญ​พระ‍องค์​ท่าม‍กลาง​ชุม‌นุม‍ชน” </span> </span></p>
  <p class="q1"><span class="v58_2_13"><sup id="Heb.2.13" class="v58_2_13">13</sup>และ​ตรัส​อีก​ว่า</span></p>
  <p class="q1"><span class="v58_2_13"><span class="qt">“เรา​เอง​จะ​ไว้​วาง‍ใจ​ใน​พระ‍องค์​ท่าน</span> </span></p>
  <p class="m"><span class="v58_2_13">ทั้ง​ยัง​ตรัส​อีก​ว่า</span></p>
  <p class="q1"><span class="v58_2_13"><span class="qt">ตัว‍เรา​กับ​บรร‌ดา​บุตร​ที่​พระ‍เจ้า​ประ‌ทาน​แก่​เรา​อยู่​นี่​แล้ว” </span> </span></p>
  <p class="m"><span class="v58_2_14"><sup id="Heb.2.14" class="v58_2_14">14</sup>บุตร​ทั้ง‍หลาย​มี​เลือด​และ​เนื้อ​เช่น‍กัน​อย่าง‍ไร พระ‍องค์​ก็​ทรง​มี​ส่วน​เช่น​นั้น​ด้วย​อย่าง​นั้น เพื่อ​โดย​ทาง​ความ​ตาย​นั้น พระ‍องค์​จะ​ทรง​ทำ‍ลาย​มาร​ผู้​มี​อำนาจ ​แห่ง​ความ​ตาย </span><span class="v58_2_15"><sup id="Heb.2.15" class="v58_2_15">15</sup>และ​จะ​ทรง​ปลด‍ปล่อย​บรร‌ดา​คน​เหล่า‍นั้น​ที่​ตก​เป็น​ทาส​มา​ตลอด‍ชีวิต​เนื่อง‍จาก​ความ​กลัว​ตาย </span><span class="v58_2_16"><sup id="Heb.2.16" class="v58_2_16">16</sup>เพราะ​ความ​จริง พระ‍องค์​ไม่‍ได้​ทรง​ช่วย​บรร‌ดา​ทูต‍สวรรค์ แต่​ทรง​ช่วย​พงศ์‍พันธุ์​ของ​อับ‌รา‌ฮัม </span><span class="v58_2_17"><sup id="Heb.2.17" class="v58_2_17">17</sup>เพราะ​เหตุ‍นี้​พระ‍องค์​จึง​ต้อง​เป็น​เหมือน​กับ​พี่‍น้อง​ทุก‍อย่าง เพื่อ​จะ​ได้​เป็น​มหา‍ปุ‌โร‌หิต ผู้​เปี่ยม​ด้วย​ความ​เมตตา​และ​ความ​ซื่อ‍สัตย์ ใน​การ​กระ‌ทำ​กิจ​ต่อ​พระ‍เจ้า​เพื่อ​ลบ‍ล้าง‍บาป​ของ​ประ‌ชา‍ชน </span><span class="v58_2_18"><sup id="Heb.2.18" class="v58_2_18">18</sup>เพราะ​พระ‍องค์​เอง​ได้​ทรง​ทน‍ทุกข์​และ​ถูก​ทด‍ลอง พระ‍องค์​จึง​ทรง​สามารถ​ช่วย​ผู้​ที่​ถูก​ทด‍ลอง​ได้</span></p>
</div>
<div id="Heb.3" class="chapter">
  <h2>ฮีบรู 3</h2>
  <h3 class="s">พระ‍เยซู​ทรง​ยิ่ง‍ใหญ่​กว่า​โม‌เสส</h3>
  <p class="p"><span class="v58_3_1"><sup id="Heb.3.1" class="v58_3_1">1</sup>เพราะ‍ฉะนั้น​พี่‍น้อง​ธรร‌มิก‌ชน​ทั้ง‍หลาย ผู้​มี​ส่วน​ร่วม​ใน​การ​ทรง​เรียก​จาก​สวรรค์ จง​พิจาร‌ณา‍ดู​พระ‍เยซู​ผู้​ที่​พระ‍เจ้า​ทรง​ใช้​มา ​และ​ผู้​เป็น​มหา‍ปุ‌โร‌หิต​ที่​เรา​ประ‌กาศ​ว่า​เชื่อ </span><span class="v58_3_2"><sup id="Heb.3.2" class="v58_3_2">2</sup>พระ‍องค์​ทรง​ซื่อ‍สัตย์​ต่อ​พระ‍เจ้า​ผู้​ทรง​แต่ง‍ตั้ง​พระ‍องค์​ไว้ เหมือน​อย่าง​ที่​โม‌เสส​ซื่อ‍สัตย์​ใน​ชุม‌นุม‍ชน ​ของ​พระ‍เจ้า  </span><span class="v58_3_3"><sup id="Heb.3.3" class="v58_3_3">3</sup>แต่​ถึง‍กระ‌นั้น​พระ‍เยซู​ก็​ทรง​สม‍ควร​ได้​รับ‍พระ‍เกียรติ​มาก‍กว่า​โม‌เสส เช่น​เดียว​กับ​ที่​ผู้​สร้าง​บ้าน​ย่อม​มี​เกียรติ​ยิ่ง‍กว่า​ตัว​บ้าน </span><span class="v58_3_4"><sup id="Heb.3.4" class="v58_3_4">4</sup>เพราะ​ว่า​บ้าน​ทุก​หลัง​ต้อง​มี​คน​สร้าง แต่​ผู้​ที่​สร้าง​สิ่ง‍ทั้ง‍ปวง​คือ​พระ‍เจ้า </span><span class="v58_3_5"><sup id="Heb.3.5" class="v58_3_5">5</sup>โม‌เสส​นั้น​ซื่อ‍สัตย์​ใน​ชุม‌นุม‍ชน​ทั้ง‍สิ้น​ของ​พระ‍เจ้า​ใน​ฐานะ​ผู้​รับ‍ใช้ เพื่อ​เป็น​พยาน​ถึง​เรื่อง​ต่างๆ ที่​พระ‍เจ้า​จะ​ตรัส​ใน​ภาย‍หลัง </span><span class="v58_3_6"><sup id="Heb.3.6" class="v58_3_6">6</sup>แต่​พระ‍คริสต์​นั้น​ทรง​ซื่อ‍สัตย์​ใน​ฐานะ​พระ‍บุตร ผู้​อยู่​เหนือ​ชุม‌นุม‍ชน​ของ​พระ‍เจ้า และ​เรา​ก็​เป็น​ชุม‌นุม‍ชน​นั้น หาก​เพียง​แต่​เรา​จะ​ยึด​ความ​มั่น‍ใจ​และ​ความ​ภูมิ‍ใจ​ใน​ความ​หวัง​นั้น​ไว้</span></p>
  <h3 class="s">การ​หยุด‍พัก​สำหรับ​ประ‌ชา‍กร​ของ​พระ‍เจ้า</h3>
  <p class="p"><span class="v58_3_7"><sup id="Heb.3.7" class="v58_3_7">7</sup>เพราะ‍ฉะนั้น ตาม​ที่​พระ‍วิญ‌ญาณ‍บริ‌สุทธิ์​ตรัส​ว่า</span></p>
  <p class="q1"><span class="v58_3_7"><span class="qt">“วัน‍นี้​ถ้า​ท่าน‍ทั้ง‍หลาย​ได้‍ยิน​พระ‍สุร‌เสียง​ของ​พระ‍องค์ </span></span></p>
  <p class="q1"><span class="v58_3_8"><sup id="Heb.3.8" class="v58_3_8">8</sup><span class="qt">อย่า​ให้​จิต‍ใจ​ของ​ท่าน​ดื้อ‍รั้น​เหมือน​อย่าง​ใน​การ​กบฏ​ครั้ง‍นั้น</span></span></p>
  <p class="q2"><span class="v58_3_8"><span class="qt">ใน​วัน‍ที่​ทด‍ลอง​ใน​ถิ่น‍ทุร‌กัน‌ดาร</span></span></p>
  <p class="q1"><span class="v58_3_9"><sup id="Heb.3.9" class="v58_3_9">9</sup><span class="qt">ที่​ที่​บรรพ‌บุรุษ​ของ​ท่าน​ทด‍ลอง​เรา​โดย​พิสูจน์​เรา</span></span></p>
  <p class="q2"><span class="v58_3_9"><span class="qt">แม้‍ว่า​พวก‍เขา​เห็น​กิจ‍การ​ต่างๆ ของ​เรา​ตลอด​สี่‍สิบ​ปี </span></span></p>
  <p class="q1"><span class="v58_3_10"><sup id="Heb.3.10" class="v58_3_10">10</sup><span class="qt">เพราะ‍ฉะนั้น​เรา​จึง​โกรธ​คน​ใน​ยุค​นั้น</span></span></p>
  <p class="q1"><span class="v58_3_10"><span class="qt">และ​ว่า ‘ใจ​ของ​พวก‍เขา​หลง‍ผิด​อยู่​เสมอ</span></span></p>
  <p class="q2"><span class="v58_3_10"><span class="qt">พวก‍เขา​ไม่​รู้‍จัก​ทาง​ของ​เรา’ </span></span></p>
  <p class="q1"><span class="v58_3_11"><sup id="Heb.3.11" class="v58_3_11">11</sup><span class="qt">ตาม​ที่​เรา​ปฏิ‌ญาณ</span> ​ด้วย​ความ​โกรธ​ว่า</span></p>
  <p class="q2"><span class="v58_3_11"><span class="qt">‘พวก‍เขา​จะ​ไม่‍ได้​เข้า​สู่​การ​หยุด‍พัก​ของ​เรา’ </span> ”</span></p>
  <p class="m"><span class="v58_3_12"><sup id="Heb.3.12" class="v58_3_12">12</sup>นี่‍แน่ะ พี่‍น้อง​ทั้ง‍หลาย จง​ระวัง​ให้​ดี เพื่อ​จะ​ไม่‍มี​คน​หนึ่ง​คน​ใด​ใน​พวก‍ท่าน​มี​ใจ​ชั่ว​และ​ไม่​เชื่อ คือ​ใจ​ที่​พา​ท่าน​หลง‍ไป​จาก​พระ‍เจ้า​ผู้​ทรง​พระ‍ชนม์ </span><span class="v58_3_13"><sup id="Heb.3.13" class="v58_3_13">13</sup>แต่​จง​หนุน‍ใจ​กัน​และ​กัน​ทุก​วัน ตลอด‍เวลา​ที่​เรียก​กัน​ว่า “วัน‍นี้” เพื่อ​จะ​ไม่‍มี​ใคร​ใน​พวก‍ท่าน​มี​ใจ​ดื้อ‍รั้น​ไป เพราะ​การ​ล่อ‍ลวง​ของ​บาป </span><span class="v58_3_14"><sup id="Heb.3.14" class="v58_3_14">14</sup>เพราะ​เรา​มี​ส่วน​ร่วม​กับ​พระ‍คริสต์ ถ้า​เรา​เพียง​แต่​ยึด​ความ​มั่น‍ใจ​ที่​เรา​มี​อยู่​ใน​ตอน‍ต้น​ไว้​ให้​มั่น‍คง​จน‍ถึง​ที่‍สุด</span></p>
  <p class="p"><span class="v58_3_15"><sup id="Heb.3.15" class="v58_3_15">15</sup>ดัง​คำ​กล่าว​ที่​ว่า</span></p>
  <p class="q1"><span class="v58_3_15"><span class="qt">“วัน‍นี้​ถ้า​ท่าน‍ทั้ง‍หลาย​ได้‍ยิน​พระ‍สุร‌เสียง​ของ​พระ‍องค์</span></span></p>
  <p class="q1"><span class="v58_3_15"><span class="qt">อย่า​ให้​จิต‍ใจ​ของ​ท่าน​ดื้อ‍รั้น​เหมือน​อย่าง​ใน​การ​กบฏ​ครั้ง‍นั้น” </span> </span></p>
  <p class="m"><span class="v58_3_16"><sup id="Heb.3.16" class="v58_3_16">16</sup>ใคร​เล่า​ที่​ได้‍ยิน​แล้ว​แต่​ยัง​กบฏ? ก็​คือ​ทุก‍คน​ที่​โม‌เสส​นำ​ออก​จาก​อียิปต์​ไม่​ใช่​หรือ? </span><span class="v58_3_17"><sup id="Heb.3.17" class="v58_3_17">17</sup>แล้ว​ใคร​เล่า​ที่​พระ‍องค์​ทรง​พระ‍พิโรธ​ตลอด​สี่‍สิบ​ปี​นั้น? คือ​คน​เหล่า‍นั้น​ที่​ทำ​บาป และ​ซาก‍ศพ​ของ​พวก‍เขา​ถูก​ทิ้ง​ใน​ถิ่น‍ทุร‌กัน‌ดาร​ไม่​ใช่​หรือ? </span><span class="v58_3_18"><sup id="Heb.3.18" class="v58_3_18">18</sup>และ​กับ​ใคร​เล่า​ที่​พระ‍องค์​ทรง​ปฏิ‌ญาณ​ว่า​จะ​ไม่‍ได้​เข้า​สู่​การ​หยุด‍พัก​ของ​พระ‍องค์ ก็​คน​เหล่า‍นั้น​ที่​ไม่​เชื่อ‍ฟัง​ไม่​ใช่​หรือ?  </span><span class="v58_3_19"><sup id="Heb.3.19" class="v58_3_19">19</sup>เพราะ‍ฉะนั้น​เรา​จึง​เห็น​ว่า​การ​ที่​พวก‍เขา​ไม่​สามารถ​เข้า​ไป​ได้​นั้น​ก็​เพราะ​พวก‍เขา​ขาด​ความ​เชื่อ</span></p>
</div>
<div id="Heb.4" class="chapter">
  <h2>ฮีบรู 4</h2>
  <p class="p"><span class="v58_4_1"><sup id="Heb.4.1" class="v58_4_1">1</sup>ฉะนั้น​เมื่อ​พระ‍สัญญา​ยัง​มี​อยู่​ว่า​จะ​ให้​เรา​เข้า​สู่​การ​หยุด‍พัก​ของ​พระ‍องค์ ก็​ให้​เรา​ทั้ง‍หลาย​ระมัด‍ระวัง มิ‍ฉะนั้น​อาจ​จะ​มี​บาง‍คน​ใน​พวก‍ท่าน​ไป​ไม่​ถึง </span><span class="v58_4_2"><sup id="Heb.4.2" class="v58_4_2">2</sup>เพราะ‍ว่า​แท้​ที่‍จริง เรา​ได้​รับ​ข่าว​อัน​ประ‌เสริฐ​เช่น​เดียว​กับ​พวก‍เขา แต่​ข่าว​ที่​ได้‍ยิน​นั้น​ไม่​เป็น​ประ‌โยชน์​แก่​เขา​เหล่า‍นั้น เพราะ​พวก‍เขา​ไม่​เชื่อ  </span><span class="v58_4_3"><sup id="Heb.4.3" class="v58_4_3">3</sup>ส่วน​พวก‍เรา​ผู้​ที่​เชื่อ​แล้ว​ก็​ได้​เข้า​สู่​การ​หยุด‍พัก ดัง​ที่​พระ‍องค์​ตรัส​ว่า</span></p>
  <p class="q1"><span class="v58_4_3"><span class="qt">“ตาม​ที่​เรา​ได้​ปฏิ‌ญาณ</span> <span class="qt">ด้วย​ความ​โกรธ​ว่า</span></span></p>
  <p class="q1"><span class="v58_4_3"><span class="qt">‘พวก‍เขา​จะ​ไม่‍ได้​เข้า​สู่​การ​หยุด‍พัก​ของ​เรา’ ” </span> </span></p>
  <p class="m"><span class="v58_4_3">แม้‍ว่า​งาน​ของ​พระ‍องค์​จะ​เสร็จ‍สิ้น​ตั้ง‍แต่​การ​สร้าง​โลก </span><span class="v58_4_4"><sup id="Heb.4.4" class="v58_4_4">4</sup>เพราะ​มี​ข้อ‍หนึ่ง​กล่าว‍ถึง​วัน‍ที่​เจ็ด​อย่าง‍นี้​ว่า <span class="qt">“ใน​วัน‍ที่​เจ็ด​นั้น</span> <span class="qt">พระ‍เจ้า​ทรง​หยุด‍พัก​การ‍งาน​ทั้ง‍สิ้น​ของ​พระ‍องค์” </span>  </span><span class="v58_4_5"><sup id="Heb.4.5" class="v58_4_5">5</sup>และ​ใน​ข้อ​นั้น​ก็​กล่าว​อีก​ว่า <span class="qt">“พวก‍เขา​จะ​ไม่‍ได้​เข้า​สู่​การ​หยุด‍พัก​ของ​เรา” </span>  </span><span class="v58_4_6"><sup id="Heb.4.6" class="v58_4_6">6</sup>ที่‍จริง​ยัง​มี​ทาง​ให้​บาง‍คน​เข้า​สู่​การ​หยุด‍พัก​นั้น​ได้ แต่​คน​เหล่า‍นั้น​ที่​ได้‍ยิน​ข่าว‍ประ‌เสริฐ​คราว‍ก่อน​ไม่‍ได้​เข้า เพราะ​พวก‍เขา​ไม่​เชื่อ‍ฟัง </span><span class="v58_4_7"><sup id="Heb.4.7" class="v58_4_7">7</sup>ดัง‍นั้น​พระ‍องค์​จึง​ทรง​กำ‌หนด​ไว้​อีก​วัน‍หนึ่ง​คือ <span class="qt">“วัน‍นี้” </span> ตาม​ที่​พระ‍องค์​ตรัส​ทาง​ดาวิด​ใน​เวลา​หลาย​ปี​ต่อ‍มา ถึง​ข้อ​ที่​เคย​อ้าง​มา​แล้ว​ว่า</span></p>
  <p class="q1"><span class="v58_4_7"><span class="qt">“วัน‍นี้​ถ้า​ท่าน‍ทั้ง‍หลาย​ได้‍ยิน​พระ‍สุร‌เสียง​ของ​พระ‍องค์ </span></span></p>
  <p class="q1"><span class="v58_4_7"><span class="qt">อย่า​ให้​จิต‍ใจ​ของ​ท่าน​ดื้อ‍รั้น” </span> </span></p>
  <p class="m"><span class="v58_4_8"><sup id="Heb.4.8" class="v58_4_8">8</sup>เพราะ​หาก​โย‌ชู‌วา​ให้​พวก‍เขา​เข้า​สู่​การ​หยุด‍พัก​นั้น​แล้ว  พระ‍เจ้า​ก็​คง​ไม่​ตรัส​ใน​ภาย‍หลัง​ถึง​วัน​อื่น​อีก </span><span class="v58_4_9"><sup id="Heb.4.9" class="v58_4_9">9</sup>ฉะนั้น​จึง​ยัง​มี​การ​หยุด‍พัก​สะ‌บา‌โต​สำหรับ​ประ‌ชา‍กร​ของ​พระ‍เจ้า </span><span class="v58_4_10"><sup id="Heb.4.10" class="v58_4_10">10</sup>เพราะ​ว่า​คน​ใด​ที่​ได้​เข้า​สู่​การ​หยุด‍พัก​ของ​พระ‍องค์​แล้ว ก็​ได้​หยุด‍พัก​จาก​งาน​ของ​ตน‍เอง เหมือน​อย่าง​ที่​พระ‍เจ้า​ได้​ทรง​หยุด‍พัก​จาก​พระ‍ราช‌กิจ​ของ​พระ‍องค์ </span></p>
  <p class="p"><span class="v58_4_11"><sup id="Heb.4.11" class="v58_4_11">11</sup>เพราะ‍ฉะนั้น ขอ​ให้​เรา​พยา‌ยาม​เข้า​สู่​การ​หยุด‍พัก​นั้น เพื่อ​จะ​ไม่‍มี​คน​หนึ่ง​คน​ใด​พลาด​ไป​ทำ​ตาม​อย่าง​คน​ที่​ไม่​เชื่อ‍ฟัง​เหล่า‍นั้น </span><span class="v58_4_12"><sup id="Heb.4.12" class="v58_4_12">12</sup>เพราะ‍ว่า​พระ‍วจนะ​ของ​พระ‍เจ้า​นั้น​มี​ชีวิต​และ​ทรง​พลา‌นุ‌ภาพ​อยู่​เสมอ และ​คม​ยิ่ง‍กว่า​ดาบ​สอง​คม​ใดๆ แทง​ทะลุ​กระ‌ทั่ง​แยก​จิต​และ​วิญ‌ญาณ ทั้ง​ข้อ​กระ‌ดูก​และ​ไข​ใน​กระ‌ดูก และ​สามารถ​วินิจ‌ฉัย​ความ​คิด​และ​ความ​มุ่ง‍หมาย​ใน​ใจ​ด้วย </span><span class="v58_4_13"><sup id="Heb.4.13" class="v58_4_13">13</sup>ไม่‍มี​สิ่ง​ทรง​สร้าง​ใด​ใด​ถูก​ปิด‍ซ่อน​ไว้​จาก​พระ‍องค์ แต่​ตรง‍กัน​ข้าม ทุก‍สิ่ง​ก็​ปรา‌กฏ​แจ้ง​ต่อ​พระ‍เนตร​ของ​พระ‍องค์​ผู้​ซึ่ง​เรา​จะ​ต้อง​ถวาย​ราย‍งาน​ด้วย</span></p>
  <h3 class="s">พระ‍เยซู​มหา‍ปุ‌โร‌หิต​ผู้​ยิ่ง‍ใหญ่</h3>
  <p class="p"><span class="v58_4_14"><sup id="Heb.4.14" class="v58_4_14">14</sup>เพราะ‍ฉะนั้น เมื่อ​เรา​มี​มหา‍ปุ‌โร‌หิต​ยิ่ง‍ใหญ่​ผู้​เสด็จ​ผ่าน​ฟ้า‍สวรรค์​แล้ว คือ​พระ‍เยซู​พระ‍บุตร​ของ​พระ‍เจ้า ขอ​ให้​เรา​ยึด‍มั่น​ใน​หลัก​ความ​เชื่อ​ที่​ประ‌กาศ​รับ​ไว้ </span><span class="v58_4_15"><sup id="Heb.4.15" class="v58_4_15">15</sup>เพราะ‍ว่า​เรา​ไม่‍ได้​มี​มหา‍ปุ‌โร‌หิต​ที่​ไม่​สามารถ​จะ​เห็น​ใจ​ใน​ความ​อ่อน‌แอ​ของ​เรา แต่​ทรง​เคย​ถูก​ทด‍ลอง‍ใจ​เหมือน​เรา​ทุก‍อย่าง ถึง‍กระ‌นั้น​พระ‍องค์​ก็​ยัง​ปราศ‌จาก​บาป </span><span class="v58_4_16"><sup id="Heb.4.16" class="v58_4_16">16</sup>ฉะนั้น​ขอ​ให้​เรา​เข้า‍มา​ถึง​พระ‍ที่‍นั่ง​แห่ง​พระ‍คุณ​ด้วย​ความ​กล้า เพื่อ​เรา​จะ​ได้​รับ‍พระ‍เมตตา และ​จะ​พบ​พระ‍คุณ​ที่​ช่วย​เรา​ใน​ยาม‍ต้อง‍การ</span></p>
</div>
<div id="Heb.5" class="chapter">
  <h2>ฮีบรู 5</h2>
  <p class="p"><span class="v58_5_1"><sup id="Heb.5.1" class="v58_5_1">1</sup>มหา‍ปุ‌โร‌หิต​ทุก‍คน​ก็​เลือก​มา​จาก​มนุษย์ และ​แต่ง‍ตั้ง​ให้​ทำ​หน้า‍ที่​แทน​มนุษย์ ใน​บรร‌ดา​การ​ซึ่ง​เกี่ยว‍กับ​พระ‍เจ้า คือ​นำ​ของ‍ถวาย​และ​เครื่อง‍บูชา​มา​ถวาย​เพื่อ​ลบ‍ล้าง‍บาป </span><span class="v58_5_2"><sup id="Heb.5.2" class="v58_5_2">2</sup>ท่าน​สามารถ​ปฏิ‌บัติ​อย่าง​นุ่ม‍นวล​ต่อ​คน​ที่​รู้​เท่า​ไม่​ถึง​การณ์​และ​ที่​หลง‍ผิด เพราะ​ท่าน​เอง​ก็​มี​ความ​อ่อน‌แอ </span><span class="v58_5_3"><sup id="Heb.5.3" class="v58_5_3">3</sup>เพราะ​เหตุ‍นี้​ท่าน​จึง​ต้อง​ถวาย​เครื่อง‍บูชา​เพื่อ​ลบ‍ล้าง‍บาป สำหรับ​ตัว‍เอง​และ​สำหรับ​ประ‌ชา‍ชน​ด้วย  </span><span class="v58_5_4"><sup id="Heb.5.4" class="v58_5_4">4</sup>อนึ่ง​ไม่‍มี​ใคร​รับ​ตำ‌แหน่ง​อัน​มี​เกียรติ​นี้​เอง​ได้ เว้น‍แต่​พระ‍เจ้า​ทรง​เรียก​เขา​เหมือน​อย่าง​ทรง​เรียก​อา‌โรน </span></p>
  <p class="p"><span class="v58_5_5"><sup id="Heb.5.5" class="v58_5_5">5</sup>ใน​ทำ‌นอง‍เดียว‍กัน พระ‍คริสต์​ก็​ไม่‍ได้​ทรง​ยก‍ย่อง​พระ‍องค์​เอง​ขึ้น​เป็น​มหา‍ปุ‌โร‌หิต แต่​พระ‍เจ้า​ตรัส​กับ​พระ‍องค์​ว่า</span></p>
  <p class="q1"><span class="v58_5_5"><span class="qt">“เจ้า​เอง​เป็น​บุตร​ของ​เรา</span></span></p>
  <p class="q2"><span class="v58_5_5"><span class="qt">วัน‍นี้​เรา​ให้​กำ‌เนิด​เจ้า” </span> </span></p>
  <p class="q1"><span class="v58_5_6"><sup id="Heb.5.6" class="v58_5_6">6</sup>และ​ตรัส​อีก​ตอน​หนึ่ง​ว่า</span></p>
  <p class="q1"><span class="v58_5_6"><span class="qt">“เจ้า​จะ​เป็น​ปุ‌โร‌หิต​ชั่ว‍นิ‌รันดร์ </span></span></p>
  <p class="q2"><span class="v58_5_6"><span class="qt">ตาม​แบบ‍อย่าง​ของ​เมล‌คี‌เซ‌เดค” </span> </span></p>
  <p class="p"><span class="v58_5_7"><sup id="Heb.5.7" class="v58_5_7">7</sup>ใน​ระหว่าง​ที่​พระ‍คริสต์ ​ประ‌ทับ​ใน​โลก  พระ‍องค์​ทรง​ถวาย​คำ​อธิษ‌ฐาน และ​คำ‍ร้อง‍ขอ​ด้วย​เสียง‍ดัง​และ​น้ำ‍พระ‍เนตร​ไหล ต่อ​พระ‍เจ้า​ผู้​ทรง​สามารถ​ช่วย​พระ‍องค์​ให้​พ้น​จาก ​ความ​ตาย​ได้  และ​พระ‍เจ้า​ทรง​สดับ​เนื่อง‍จาก​ความ​ยำ‌เกรง​ของ​พระ‍คริสต์ </span><span class="v58_5_8"><sup id="Heb.5.8" class="v58_5_8">8</sup>ถึง‍แม้‍ว่า​พระ‍องค์​เป็น​พระ‍บุตร พระ‍องค์​ก็​ทรง​เรียน‍รู้​ที่​จะ​เชื่อ‍ฟัง​โดย​การ​ทน‍ทุกข์​ต่างๆ </span><span class="v58_5_9"><sup id="Heb.5.9" class="v58_5_9">9</sup>เมื่อ​พระ‍เจ้า​ทรง​ทำ​ให้​พระ‍เยซู​เพียบ‍พร้อม​แล้ว พระ‍เยซู​จึง​ทรง​เป็น​แหล่ง​กำ‌เนิด​แห่ง​ความ​รอด​นิ‌รันดร์​สำหรับ​ทุก​คน​ที่​เชื่อ‍ฟัง​พระ‍องค์ </span><span class="v58_5_10"><sup id="Heb.5.10" class="v58_5_10">10</sup>โดย​พระ‍เจ้า​ทรง​ตั้ง​พระ‍องค์​เป็น​มหา‍ปุ‌โร‌หิต​ตาม​แบบ‍อย่าง​ของ​เมล‌คี‌เซ‌เดค</span></p>
  <h3 class="s">คำ‍เตือน​ไม่‍ให้​ละ‍ทิ้ง​ความ​เชื่อ</h3>
  <p class="p"><span class="v58_5_11"><sup id="Heb.5.11" class="v58_5_11">11</sup>เรา​มี​หลาย​อย่าง​ที่​จะ​กล่าว​เกี่ยว‍กับ​เรื่อง​นี้ แต่​ยาก​ที่​จะ​อธิบาย​เพราะ​พวก‍ท่าน​เรียน​รู้​ได้​ช้า​มาก </span><span class="v58_5_12"><sup id="Heb.5.12" class="v58_5_12">12</sup>ถึง‍แม้‍ว่า​ขณะ‍นี้​ท่าน‍ทั้ง‍หลาย​ควร​จะ​เป็น​ครู​ได้​แล้ว แต่​ท่าน​ก็​ต้อง​ให้​คน​อื่น​สอน​ท่าน​อีก​ใน​เรื่อง​หลัก‍ธรรม​เบื้อง‍ต้น​แห่ง​พระ‍วจนะ​ของ​พระ‍เจ้า ท่าน​ต้อง‍การ​น้ำ‍นม​ไม่‍ใช่​อาหาร​แข็ง </span><span class="v58_5_13"><sup id="Heb.5.13" class="v58_5_13">13</sup>เพราะ‍ว่า​ทุก‍คน​ที่​ยัง​กิน​น้ำ‍นม​นั้น​ยัง​ไม่​เข้า‍ใจ​ใน ​เรื่อง​ความ​ชอบ‍ธรรม เพราะ​เขา​ยัง​เป็น​ทารก​อยู่  </span><span class="v58_5_14"><sup id="Heb.5.14" class="v58_5_14">14</sup>อาหาร​แข็ง​นั้น​สำหรับ​ผู้‍ใหญ่ สำหรับ​คน​ที่​ฝึก‍ฝน​จน​มี​ความ​สามารถ​แยก‍แยะ​ดี​ชั่ว​ได้​แล้ว</span></p>
</div>
<div id="Heb.6" class="chapter">
  <h2>ฮีบรู 6</h2>
  <p class="p"><span class="v58_6_1"><sup id="Heb.6.1" class="v58_6_1">1</sup>เพราะ‍ฉะนั้น​ขอ​ให้​เรา​ผ่าน​หลัก​คำ‍สอน​เบื้อง‍ต้น​เกี่ยว‍กับ​พระ‍คริสต์ ไป​สู่​ความ​เป็น​ผู้‍ใหญ่ โดย​ไม่​วาง​ราก‍ฐาน​ซ้ำ​อีก คือ​เรื่อง​การ​กลับ‍ใจ​จาก​การ​ประ‌พฤติ​ที่​นำ​ไป​สู่​ความ​ตาย และ​เรื่อง​ความ​เชื่อ​ใน​พระ‍เจ้า </span><span class="v58_6_2"><sup id="Heb.6.2" class="v58_6_2">2</sup>และ​คำ‍สอน​เรื่อง​พิธี​ล้าง‍ชำระ​ต่างๆ  การ​วาง​มือ การ​เป็น​ขึ้น​จาก​ความ​ตาย และ​การ​ลง‍โทษ​ชั่ว‍นิ‌รันดร์ </span><span class="v58_6_3"><sup id="Heb.6.3" class="v58_6_3">3</sup>ถ้า​พระ‍เจ้า​ทรง​อนุญาต เรา​ก็​จะ​ได้​เดิน‍หน้า​ต่อ‍ไป  </span><span class="v58_6_4"><sup id="Heb.6.4" class="v58_6_4">4</sup>เพราะ‍ว่า​คน​เหล่า‍นั้น​ที่​ได้​รับ​ความ​สว่าง​มา​ครั้ง​หนึ่ง​แล้ว และ​ได้​ลิ้ม‍รส​ของ‍ประ‌ทาน​จาก​สวรรค์ ได้​มี​ส่วน​ร่วม​ใน​พระ‍วิญ‌ญาณ‍บริ‌สุทธิ์ </span><span class="v58_6_5"><sup id="Heb.6.5" class="v58_6_5">5</sup>และ​ได้​ลิ้ม‍รส​ความ​ดี‍งาม​แห่ง​พระ‍วจนะ​ของ​พระ‍เจ้า และ​ฤทธิ์‍เดช​แห่ง​ยุค​ที่​จะ​มา​ถึง​นั้น </span><span class="v58_6_6"><sup id="Heb.6.6" class="v58_6_6">6</sup>แล้ว​ยัง​หลง‍ไป ก็​เหลือ​วิสัย​ที่​จะ​นำ​พวก‍เขา​มา​สู่​การ​กลับ‍ใจ​อีก​ได้ เพราะ​พวก‍เขา​เอง​ได้​ตรึง​พระ‍บุตร​ของ​พระ‍เจ้า​อีก  และ​ได้​ประ‌จาน​พระ‍องค์​ให้​อับอาย​ต่อ​สาธา‌รณ‍ชน </span><span class="v58_6_7"><sup id="Heb.6.7" class="v58_6_7">7</sup>เพราะ‍ว่า​พื้น‍ดิน​ที่​ได้​รับ​น้ำ‍ฝน​อยู่​เสมอ  และ​ทำ​ให้​เกิด​พืช​ผัก​อัน​เป็น​ประ‌โยชน์​แก่​คน​ที่​เพาะ‍ปลูก ก็​ได้​รับ‍พระ‍พร​จาก​พระ‍เจ้า </span><span class="v58_6_8"><sup id="Heb.6.8" class="v58_6_8">8</sup>แต่​ถ้า​พื้น‍ดิน​นั้น​ผลิต​ต้น‍หนาม​ใหญ่​และ​หนาม​ย่อย มัน​ก็​ไร้‍ค่า​จน​เกือบ​จะ​ถูก​แช่ง‍สาป  แล้ว​ใน​ที่‍สุด​ก็​จะ​ถูก​เผา​ไฟ</span></p>
  <p class="p"><span class="v58_6_9"><sup id="Heb.6.9" class="v58_6_9">9</sup>แต่​ท่าน​ที่‍รัก​ทั้ง‍หลาย แม้​พวก‍เรา​จะ​พูด​อย่าง​นั้น​เรา​ก็​เชื่อ​แน่​ว่า ใน​กรณี​ของ​พวก‍ท่าน​นั้น​มี​สิ่ง​ที่​ดี​กว่า นั่น​ก็​คือ​สิ่ง​ที่​เกี่ยว‍กับ​ความ​รอด </span><span class="v58_6_10"><sup id="Heb.6.10" class="v58_6_10">10</sup>เพราะ‍ว่า​พระ‍เจ้า​ไม่​ทรง​อธรรม​ที่​จะ​ทรง​ลืม​การ‍งาน​ของ​พวก‍ท่าน​และ​ความ​รัก​ที่​พวก‍ท่าน​แสดง​ต่อ​พระ‍นาม​ของ​พระ‍องค์ คือ​การ​ปรน‌นิ‌บัติ​พวก​ธรร‌มิก‌ชน​นั้น ดัง​ที่​พวก‍ท่าน​ยัง​ปรน‌นิ‌บัติ​อยู่ </span><span class="v58_6_11"><sup id="Heb.6.11" class="v58_6_11">11</sup>และ​เรา​ปรารถ‌นา​ให้​ท่าน​แต่‍ละ‍คน​แสดง​ความ​กระ‌ตือ‍รือ‌ร้น​อย่าง​เดียว‍กัน​จน‍ถึง​ที่​สุด เพื่อ​จะ​พบ​ความ​สำเร็จ​ตาม​ที่​หวัง​ไว้ </span><span class="v58_6_12"><sup id="Heb.6.12" class="v58_6_12">12</sup>เพื่อ​ไม่‍ให้​พวก‍ท่าน​เป็น​คน​เฉื่อย‍ช้า แต่​ให้​เลียน‍แบบ​คน​เหล่า‍นั้น​ที่​โดย​ทาง​ความ​เชื่อ​และ​ความ​อดทน จึง​ได้​รับ​สิ่ง​ที่​ทรง​สัญญา​ไว้​เป็น​มรดก </span></p>
  <h3 class="s">พระ‍สัญญา​อัน​แน่‍นอน</h3>
  <p class="p"><span class="v58_6_13"><sup id="Heb.6.13" class="v58_6_13">13</sup>เพราะ​เมื่อ​พระ‍เจ้า​ทรง​สัญญา​กับ​อับ‌รา‌ฮัม​นั้น โดย​เหตุ​ที่​ไม่‍มี​ใคร​เป็น​ใหญ่​กว่า​พระ‍องค์​ที่​พระ‍องค์​จะ​ทรง​อ้าง​ได้​ใน​การ​สาบาน <span class="qt">พระ‍องค์​ก็​ทรง​สาบาน​โดย​อ้าง​พระ‍องค์​เอง </span> </span><span class="v58_6_14"><sup id="Heb.6.14" class="v58_6_14">14</sup>คือ​ตรัส​ว่า<span class="qt">“เรา​จะ​อวย‍พร​เจ้า และ​จะ​ให้</span>​เจ้า<span class="qt">ทวี​มาก‍ขึ้น​อย่าง​แน่‍นอน”</span>  </span><span class="v58_6_15"><sup id="Heb.6.15" class="v58_6_15">15</sup>เช่น‍นั้น​แหละ เมื่อ​อับ‌รา‌ฮัม​ได้​อดทน​คอย​แล้ว ท่าน​ก็​ได้​รับ​สิ่ง​ที่​ทรง​สัญญา​ไว้​นั้น  </span><span class="v58_6_16"><sup id="Heb.6.16" class="v58_6_16">16</sup>ส่วน​มนุษย์​นั้น​สาบาน​โดย​อ้าง​ผู้​ที่​เป็น​ใหญ่​กว่า​ตน และ​เมื่อ​เกิด​การ​ทุ่ม‍เถียง​อะไร​ก็​ตาม ก็​ต้อง​ถือ​คำ​สาบาน​นั้น​เป็น​คำ​ยืน‍ยัน​ขั้น​สุด‍ท้าย </span><span class="v58_6_17"><sup id="Heb.6.17" class="v58_6_17">17</sup>ฉะนั้น​เมื่อ​พระ‍เจ้า​ทรง​ประ‌สงค์​จะ​แสดง​ให้​บรร‌ดา​ผู้​ที่​ได้​รับ​สิ่ง​ที่​ทรง​สัญญา​ไว้​เป็น​มรดก รู้​แน่​ยิ่ง‍ขึ้น​ว่า​พระ‍ดำ‌ริ​ของ​พระ‍องค์​จะ​ไม่​เปลี่ยน‍แปลง พระ‍องค์​จึง​ได้​ทรง​ยืน‍ยัน​พระ‍สัญญา​นั้น​ด้วย​คำ​สาบาน </span><span class="v58_6_18"><sup id="Heb.6.18" class="v58_6_18">18</sup>เพื่อ​ว่า​โดย​พระ‍สัญญา​และ​คำ​สาบาน​ที่ ​เปลี่ยน‍แปลง​ไม่‍ได้ เพราะ​พระ‍เจ้า​ตรัส​มุสา​ไม่‍ได้ เรา​ผู้​ที่​หนี​ไป​ยึด​ความ​หวัง​ซึ่ง​มี​อยู่​ตรง‍หน้า จะ​ได้​รับ​การ​ชู‍ใจ​อย่าง​มาก‍มาย </span><span class="v58_6_19"><sup id="Heb.6.19" class="v58_6_19">19</sup>ความ​หวัง​ที่​เรา​ยึด​นั้น​เป็น​เสมือน​สมอ​ที่​แน่‍นอน​และ​มั่น‍คง​ของ​จิต‍ใจ เป็น​ความ​หวัง​ที่​นำ​ไป​สู่​อภิ‌สุทธิ‌สถาน​ข้าง‍หลัง​ม่าน  </span><span class="v58_6_20"><sup id="Heb.6.20" class="v58_6_20">20</sup>ที่​ที่​พระ‍เยซู​ผู้​ทรง​นำ‍หน้า​เสด็จ​เข้า​ไป​ก่อน​แล้ว​เพื่อ​เรา เพราะ​พระ‍องค์​ทรง​เป็น​มหา‍ปุ‌โร‌หิต​ชั่ว‍นิ‌รันดร์ ตาม​แบบ‍อย่าง​เมล‌คี‌เซ‌เดค​นั้น </span></p>
</div>
<div id="Heb.7" class="chapter">
  <h2>ฮีบรู 7</h2>
  <h3 class="s">รูป‍แบบ​ของ​ปุ‌โร‌หิต​ตาม​อย่าง​เมล‌คี‌เซ‌เดค</h3>
  <p class="p"><span class="v58_7_1"><sup id="Heb.7.1" class="v58_7_1">1</sup><span class="qt">เมล‌คี‌เซ‌เดค</span> ผู้‍นี้​คือ<span class="qt">กษัตริย์​เมือง​ซา‌เลม </span> เป็น<span class="qt">ปุ‌โร‌หิต​ของ​พระ‍เจ้า​ผู้‍สูง‍สุด มา​พบ​อับ‌รา‌ฮัม​ขณะ‍ที่​อับ‌รา‌ฮัม​กำลัง​กลับ‍มา​จาก​การ​รบ​ชนะ​กษัตริย์​ทั้ง‍หลาย ท่าน​ได้​อวย‍พร​อับ‌รา‌ฮัม </span> </span><span class="v58_7_2"><sup id="Heb.7.2" class="v58_7_2">2</sup><span class="qt">อับ‌รา‌ฮัม</span> ก็​ถวาย<span class="qt">ทศางค์ </span> ​จาก​สิ่ง​สาร‌พัด แก่​เมล‌คี‌เซ‌เดค  ประ‌การ​แรก นาม​ของ​ท่าน​แปล​ว่า กษัตริย์​แห่ง​ความ​ชอบ‍ธรรม และ​ประ‌การ​ต่อ‍มา ท่าน​เป็น<span class="qt">กษัตริย์​เมือง​ซา‌เลม</span> ด้วย​ซึ่ง​หมาย‍ถึง​กษัตริย์​แห่ง​สันติ‍สุข </span><span class="v58_7_3"><sup id="Heb.7.3" class="v58_7_3">3</sup>บิดา​มารดา​และ​ตระ‌กูล​ของ​ท่าน​ไม่‍มี​กล่าว​ไว้ วัน‍เกิด​วัน‍ตาย​ก็​เช่น‍กัน แต่​เป็น​เหมือน​พระ‍บุตร​ของ​พระ‍เจ้า เมล‌คี‌เซ‌เดค​นั้น​ดำรง​อยู่​เป็น​ปุ‌โร‌หิต​ตลอด‍ไป</span></p>
  <p class="p"><span class="v58_7_4"><sup id="Heb.7.4" class="v58_7_4">4</sup>จง​คิด‍ดู​เถิด ท่าน​ผู้‍นี้​ยิ่ง‍ใหญ่​เพียง‍ไร ที่​อับ‌รา‌ฮัม​ผู้​เป็น​บรรพ‌บุรุษ​ของ​เรา​นั้น ยัง​ได้​ถวาย​ทศางค์​จาก​สิ่ง​ที่​ริบ​ได้​นั้น​แก่​ท่าน </span><span class="v58_7_5"><sup id="Heb.7.5" class="v58_7_5">5</sup>และ​บรร‌ดา​เชื้อ‍สาย​ของ​เลวี​ซึ่ง​ได้​รับ​ตำ‌แหน่ง​ปุ‌โร‌หิต​นั้น ก็​มี​บัญญัติ​สั่ง​ให้​รับ​ทศางค์​จาก​ประ‌ชา‍ชน​ตาม​ธรรม‍บัญญัติ​นั้น  คือ​รับ​จาก​พวก​พี่‍น้อง​ของ​ตน แม้‍ว่า​พี่‍น้อง​เหล่า‍นั้น​จะ​สืบ‍เชื้อ‍สาย​จาก​อับ‌รา‌ฮัม ​เช่น‍กัน </span><span class="v58_7_6"><sup id="Heb.7.6" class="v58_7_6">6</sup>แต่​เมล‌คี‌เซ‌เดค​ไม่​ใช่​เชื้อ‍สาย​ของ​พวก‍เขา ก็​ยัง​ได้​รับ​ทศางค์​จาก​อับ‌รา‌ฮัม และ​อวย‍พร​แก่​อับ‌รา‌ฮัม​ผู้​ได้​รับ‍พระ‍สัญญา </span><span class="v58_7_7"><sup id="Heb.7.7" class="v58_7_7">7</sup>สิ่ง​ที่​ค้าน​ไม่‍ได้​คือ​ผู้‍น้อย​เป็น​ผู้​รับ‍พร​และ​ผู้‍ใหญ่​เป็น​ผู้​ให้​พร </span><span class="v58_7_8"><sup id="Heb.7.8" class="v58_7_8">8</sup>ใน​กรณี​หนึ่ง ทศางค์​ก็​รับ​โดย​มนุษย์​ที่​ต้อง​ตาย แต่​ใน​อีก​กรณี​หนึ่ง ก็​รับ​โดย​ผู้​ที่​มี​หลัก‍ฐาน​ว่า​ท่าน​ยัง​มี​ชีวิต​อยู่ </span><span class="v58_7_9"><sup id="Heb.7.9" class="v58_7_9">9</sup>ถ้า​จะ​พูด​อีก​อย่าง​หนึ่ง​ก็​คือ เลวี​ผู้​รับ​ทศางค์​นั้น​ก็​ได้​ถวาย​ทศางค์​ทาง​อับ‌รา‌ฮัม </span><span class="v58_7_10"><sup id="Heb.7.10" class="v58_7_10">10</sup>เพราะ​ว่า​ขณะ​นั้น​เลวี​ยัง​อยู่​ใน​สาย‍เลือด​ของ​บรรพ‌บุรุษ  คือ​อับ‌รา‌ฮัม ขณะ‍ที่​เมล‌คี‌เซ‌เดค​มา​พบ​อับ‌รา‌ฮัม</span></p>
  <p class="p"><span class="v58_7_11"><sup id="Heb.7.11" class="v58_7_11">11</sup>ดัง‍นั้น ถ้า​ความ​บริ‌บูรณ์​บรร‌ลุ​ได้​ทาง​ระบบ​ปุ‌โร‌หิต​เผ่า​เลวี (เพราะ​ว่า​ประ‌ชา‍ชน​ได้​รับ​ธรรม‍บัญญัติ​โดย​ระบบ​นี้) ทำไม​จะ​ต้อง​มี​ปุ‌โร‌หิต​อีก​ตาม​แบบ‍อย่าง​ของ​เมล‌คี‌เซ‌เดค ไม่‍ใช่​ตาม​แบบ‍อย่าง​ของ​อา‌โรน? </span><span class="v58_7_12"><sup id="Heb.7.12" class="v58_7_12">12</sup>เพราะ​เมื่อ​ระบบ​ปุ‌โร‌หิต​เปลี่ยน‍แปลง​แล้ว ธรรม‍บัญญัติ​ก็​จำ‍เป็น​จะ​ต้อง​เปลี่ยน​ไป​ด้วย </span><span class="v58_7_13"><sup id="Heb.7.13" class="v58_7_13">13</sup>เพราะ‍ว่า​พระ‍องค์​ที่​เรา​กล่าว‍ถึง​นั้น​มา​จาก​เผ่า​อื่น ซึ่ง​เป็น​เผ่า​ที่​ยัง​ไม่‍มี​ใคร​เคย​ทำ​หน้า‍ที่​ปรน‌นิ‌บัติ​ที่​แท่น‍บูชา​เลย </span><span class="v58_7_14"><sup id="Heb.7.14" class="v58_7_14">14</sup>เพราะ​เป็น​ที่​ประ‌จักษ์​ชัด​ว่า​องค์‍พระ‍ผู้‍เป็น‍เจ้า​ของ​เรา​ทรง​สืบ‍เชื้อ‍สาย​มา​จาก​เผ่า​ยู‌ดาห์ และ​โม‌เสส​ก็​ไม่​เคย​กล่าว​ว่า​จะ​มี​ปุ‌โร‌หิต​มา​จาก​เผ่า​นั้น​เลย</span></p>
  <p class="p"><span class="v58_7_15"><sup id="Heb.7.15" class="v58_7_15">15</sup>ข้อ​นี้​ประ‌จักษ์​ชัด​ยิ่ง‍ขึ้น​อีก เมื่อ​ปรา‌กฏ​ว่า​มี​ปุ‌โร‌หิต​อีก​ผู้‍หนึ่ง​ตาม​แบบ‍อย่าง​ของ​เมล‌คี‌เซ‌เดค​เกิด‍ขึ้น </span><span class="v58_7_16"><sup id="Heb.7.16" class="v58_7_16">16</sup>ผู้​ซึ่ง​เป็น​ปุ‌โร‌หิต​โดย​ไม่‍ได้​รับ​การ​แต่ง‍ตั้ง​ตาม​ธรรม‍บัญญัติ​เรื่อง​เชื้อ‍สาย แต่​โดย​ฤทธิ์‍เดช​แห่ง​ชีวิต​อัน​ไม่​สามารถ​จะ​ทำ‍ลาย​ได้ </span><span class="v58_7_17"><sup id="Heb.7.17" class="v58_7_17">17</sup>เพราะ​มี​พยาน​กล่าว‍ถึง​พระ‍องค์​ว่า “พระ‍เจ้า​ตรัส​ว่า</span></p>
  <p class="q1"><span class="v58_7_17"><span class="qt">‘เจ้า​จะ​เป็น​ปุ‌โร‌หิต​ชั่ว‍นิ‌รันดร์ </span></span></p>
  <p class="q2"><span class="v58_7_17"><span class="qt">ตาม​แบบ‍อย่าง​ของ​เมล‌คี‌เซ‌เดค’ </span> ”</span></p>
  <p class="m"><span class="v58_7_18"><sup id="Heb.7.18" class="v58_7_18">18</sup>ใน​ด้าน​หนึ่ง บัญญัติ​เดิม​นั้น​ก็​ได้​ยก‍เลิก​ไป​เพราะ​มี​จุด‍อ่อน​และ​ไร้​ประ‌สิทธิ‌ภาพ </span><span class="v58_7_19"><sup id="Heb.7.19" class="v58_7_19">19</sup>ใน​อีก​ด้าน​หนึ่ง เนื่อง‍จาก​ธรรม‍บัญญัติ​นั้น​ไม่​สามารถ​ทำ​สิ่ง‍ใด​ให้​สม‌บูรณ์​ได้ พระ‍เจ้า​จึง​ทรง​ให้​ความ​หวัง​ที่​ดี​กว่า​นั้น ซึ่ง​โดย​ความ​หวัง​นั้น​เอง เรา​จึง​เข้า​ใกล้​พระ‍เจ้า​ได้</span></p>
  <p class="p"><span class="v58_7_20"><sup id="Heb.7.20" class="v58_7_20">20</sup>พระ‍เจ้า​ทรง​ยืน‍ยัน​เรื่อง​นี้​โดย​คำ​ปฏิ‌ญาณ​ของ​พระ‍องค์ เพราะ​ว่า​คน​อื่นๆ เข้า​รับ​ตำ‌แหน่ง​ปุ‌โร‌หิต​โดย​ไม่‍มี​คำ​ปฏิ‌ญาณ​เลย </span><span class="v58_7_21"><sup id="Heb.7.21" class="v58_7_21">21</sup>แต่​พระ‍เยซู​ทรง​เป็น​ปุ‌โร‌หิต​โดย​มี​คำ​ปฏิ‌ญาณ​ตรัส​ถึง​พระ‍องค์​ว่า</span></p>
  <p class="q1"><span class="v58_7_21"><span class="qt">“องค์‍พระ‍ผู้‍เป็น‍เจ้า</span> <span class="qt">ทรง​ปฏิ‌ญาณ</span> <span class="qt">แล้ว</span></span></p>
  <p class="q2"><span class="v58_7_21"><span class="qt">และ​จะ​ไม่​ทรง​เปลี่ยน​พระ‍ทัย</span></span></p>
  <p class="q1"><span class="v58_7_21"><span class="qt">เจ้า​จะ​เป็น​ปุ‌โร‌หิต​ชั่ว‍นิ‌รันดร์” </span> </span></p>
  <p class="m"><span class="v58_7_22"><sup id="Heb.7.22" class="v58_7_22">22</sup>โดย​คำ​ปฏิ‌ญาณ​นี้ พระ‍เยซู​จึง​ทรง​เป็น​ผู้​ค้ำ​ประ‌กัน​พันธ‌สัญญา​ที่​ดี​กว่า​เก่า</span></p>
  <p class="p"><span class="v58_7_23"><sup id="Heb.7.23" class="v58_7_23">23</sup>ปุ‌โร‌หิต​เผ่า​เลวี​นั้น​มี​การ​สืบ‍ตำ‌แหน่ง​กัน​หลาย​คน เพราะ​ความ​ตาย​ขัด‍ขวาง​ไม่‍ให้​พวก‍เขา​ปฏิ‌บัติ​งาน​ได้​ตลอด‍ไป </span><span class="v58_7_24"><sup id="Heb.7.24" class="v58_7_24">24</sup>แต่​พระ‍เยซู​องค์​นี้​ทรง​ดำรง​ตำ‌แหน่ง​ปุ‌โร‌หิต​ตลอด‍กาล เพราะ​พระ‍องค์​ทรง​ดำรง​พระ‍ชนม์​อยู่ ​ชั่ว‍นิ‌รันดร์ </span><span class="v58_7_25"><sup id="Heb.7.25" class="v58_7_25">25</sup>เพราะ​เหตุ‍นี้ พระ‍องค์​จึง​ทรง​สามารถ​ช่วย​คน​ทั้ง‍หลาย​ที่​เข้า‍มา​ใกล้​พระ‍เจ้า​โดย​ทาง​พระ‍องค์​นั้น​อย่าง​เต็ม‍ที่  เพราะ‍ว่า​พระ‍องค์​ทรง​พระ‍ชนม์​อยู่​ทุก​เวลา เพื่อ​ทูล​ขอ​เผื่อ​คน​เหล่า‍นั้น</span></p>
  <p class="p"><span class="v58_7_26"><sup id="Heb.7.26" class="v58_7_26">26</sup>มหา‍ปุ‌โร‌หิต​เช่น‍นี้​แหละ​ที่​เหมาะ​สำหรับ​พวก‍เรา คือ​เป็น​ผู้‍บริ‌สุทธิ์ ปราศ‌จาก​อุบาย ไร้​มลทิน แยก​จาก​คน‍บาป​ทั้ง‍หลาย และ​อยู่​สูง​กว่า​ฟ้า‍สวรรค์ </span><span class="v58_7_27"><sup id="Heb.7.27" class="v58_7_27">27</sup>พระ‍เยซู​ไม่​ต้อง​นำ​เครื่อง‍บูชา​มา​ทุกๆ วัน (เหมือน​อย่าง​มหา‍ปุ‌โร‌หิต​คน​อื่นๆ ที่​ตอน‍แรก​ถวาย​สำหรับ​บาป​ของ​ตัว​เอง แล้ว​จึง​ถวาย​สำหรับ​บาป​ของ​ประ‌ชา‍ชน)  เพราะ​พระ‍องค์​ทรง​ถวาย​เครื่อง‍บูชา ​ครั้ง​เดียว​เป็น​พอ เมื่อ​พระ‍องค์​ทรง​ถวาย​พระ‍องค์​เอง </span><span class="v58_7_28"><sup id="Heb.7.28" class="v58_7_28">28</sup>เพราะ​ว่า​ธรรม‍บัญญัติ​แต่ง‍ตั้ง​มนุษย์​ผู้​อ่อน‌แอ​ให้​เป็น​มหา‍ปุ‌โร‌หิต แต่​ถ้อย‍คำ​ปฏิ‌ญาณ​ซึ่ง​ตรัส​ภาย‍หลัง​ธรรม‍บัญญัติ​นั้น แต่ง‍ตั้ง​พระ‍บุตร​ขึ้น ผู้​ที่​พระ‍เจ้า​ทำ‍ให้​เพียบ‍พร้อม​ชั่ว‍นิ‌รันดร์</span></p>
</div>
<div id="Heb.8" class="chapter">
  <h2>ฮีบรู 8</h2>
  <h3 class="s">มหา‍ปุ‌โร‌หิต​แห่ง​พันธ‌สัญญา​ใหม่​อัน​ประ‌เสริฐ​กว่า</h3>
  <p class="p"><span class="v58_8_1"><sup id="Heb.8.1" class="v58_8_1">1</sup>สรุป​ประ‌เด็น​สำคัญ​ของ​เรื่อง​ที่​เรา​พูด​อยู่​นี้​คือ เรา​มี​มหา‍ปุ‌โร‌หิต​อย่าง‍นี้ ผู้​ประ‌ทับ​เบื้อง‍ขวา​พระ‍ที่‍นั่ง​ของ​พระ‍เจ้า ​ใน​สวรรค์  </span><span class="v58_8_2"><sup id="Heb.8.2" class="v58_8_2">2</sup>เป็น​ผู้​ปฏิ‌บัติ​กิจ​ใน​สถาน​ศักดิ์‍สิทธิ์​และ​ใน​พลับ‌พลา​แท้​ที่​องค์‍พระ‍ผู้‍เป็น‍เจ้า ​ทรง​ตั้ง​ไว้ ไม่​ใช่​มนุษย์​ตั้ง </span><span class="v58_8_3"><sup id="Heb.8.3" class="v58_8_3">3</sup>เพราะ‍ว่า​มหา‍ปุ‌โร‌หิต​ทุก‍คน​ได้​รับ​การ​แต่ง‍ตั้ง​ขึ้น​เพื่อ​นำ​ของ‍ถวาย​และ​เครื่อง‍บูชา​มา​ถวาย เพราะ​เหตุ‍นี้​มหา‍ปุ‌โร‌หิต​ผู้‍นี้​จึง​จำ‍เป็น​จะ​ต้อง​มี​สิ่ง‍หนึ่ง​สิ่ง‍ใด​ถวาย​ด้วย </span><span class="v58_8_4"><sup id="Heb.8.4" class="v58_8_4">4</sup>ถ้า​พระ‍องค์​ทรง​อยู่​ใน​โลก พระ‍องค์​ก็​คง​ไม่‍ได้​เป็น​ปุ‌โร‌หิต เพราะ‍ว่า​มี​ปุ‌โร‌หิต​ที่​นำ​ของ​มา​ถวาย​ตาม​ธรรม‍บัญญัติ​อยู่​แล้ว </span><span class="v58_8_5"><sup id="Heb.8.5" class="v58_8_5">5</sup>ปุ‌โร‌หิต​เหล่า‍นั้น​ปฏิ‌บัติ​กิจ​ใน​พลับ‌พลา ที่​เป็น​แต่​แบบ​จำ‍ลอง​และ​เงา​ของ​สิ่ง​ที่​อยู่​ใน​สวรรค์ ดัง​โม‌เสส​เมื่อ​ท่าน​จะ​ตั้ง​พลับ‌พลา​นั้น พระ‍เจ้า​ก็​ตรัส​สั่ง​ว่า <span class="qt">“จง​ระวัง​ที่​จะ​ทำ​ทุก‍สิ่ง​ตาม​แบบ​ที่​เรา​แจ้ง​แก่​เจ้า​บน​ภูเขา” </span>  </span><span class="v58_8_6"><sup id="Heb.8.6" class="v58_8_6">6</sup>แต่​บัด‍นี้​พระ‍เยซู ​ทรง​ได้​รับ​พันธ‌กิจ​ที่​สูง‍ส่ง​กว่า​ของ​พวก‍เขา เช่น​เดียว​กับ​ที่​พระ‍องค์​ทรง​เป็น​คน​กลาง​แห่ง​พันธ‌สัญญา​อัน​ประ‌เสริฐ​กว่า ซึ่ง​ตั้ง​อยู่​บน​พระ‍สัญญา​ที่​ประ‌เสริฐ​กว่า </span><span class="v58_8_7"><sup id="Heb.8.7" class="v58_8_7">7</sup>เพราะ‍ว่า​ถ้า​พันธ‌สัญญา​เดิม​นั้น​ไม่‍มี​ข้อ​บก‍พร่อง​แล้ว ก็​ไม่​จำ‍เป็น​ต้อง​มี​พันธ‌สัญญา​ที่​สอง​อีก</span></p>
  <p class="p"><span class="v58_8_8"><sup id="Heb.8.8" class="v58_8_8">8</sup>เพราะ​พระ‍เจ้า​ทรง​ติ‍เตียน​พวก‍เขา​ว่า</span></p>
  <p class="q1"><span class="v58_8_8"><span class="qt">“องค์‍พระ‍ผู้‍เป็น‍เจ้า​ตรัส​ว่า​นี่‍แน่ะ วัน‍เวลา​จะ​มา​ถึง</span></span></p>
  <p class="q2"><span class="v58_8_8"><span class="qt">เมื่อ​เรา​จะ​ทำ​พันธ‌สัญญา​ใหม่​กับ​ชน‍ชาติ​อิสรา‌เอล</span></span></p>
  <p class="q2"><span class="v58_8_8"><span class="qt">และ​กับ​ชน‍ชาติ​ยู‌ดาห์</span></span></p>
  <p class="q1"><span class="v58_8_9"><sup id="Heb.8.9" class="v58_8_9">9</sup><span class="qt">ที่​ไม่​เหมือน​กับ​พันธ‌สัญญา​ซึ่ง​เรา​เคย​ทำ​กับ​บรรพ‌บุรุษ​ของ​เขา‍ทั้ง‍หลาย</span></span></p>
  <p class="q2"><span class="v58_8_9"><span class="qt">ใน​วัน‍ที่​เรา​จูง​มือ​พวก‍เขา​เพื่อ​พา​ออก‍จาก​แผ่น‍ดิน​อียิปต์</span></span></p>
  <p class="q1"><span class="v58_8_9"><span class="qt">เพราะ​พวก‍เขา​ไม่‍ได้​ดำรง​อยู่​ใน​พันธ‌สัญญา​ของ​เรา</span></span></p>
  <p class="q2"><span class="v58_8_9"><span class="qt">เรา​จึง​ละ‍ทิ้ง​พวก‍เขา​ไว้ องค์‍พระ‍ผู้‍เป็น‍เจ้า​ตรัส​ดัง‍นี้​แหละ</span></span></p>
  <p class="q1"><span class="v58_8_10"><sup id="Heb.8.10" class="v58_8_10">10</sup><span class="qt">นี่​คือ​พันธ‌สัญญา​ที่​เรา​จะ​ทำ​กับ​ชน‍ชาติ​อิสรา‌เอล</span></span></p>
  <p class="q2"><span class="v58_8_10"><span class="qt">ภาย‍หลัง‍จาก​สมัย​นั้น องค์‍พระ‍ผู้‍เป็น‍เจ้า​ตรัส</span></span></p>
  <p class="q1"><span class="v58_8_10"><span class="qt">เรา​จะ​บรร‌จุ​ธรรม‍บัญญัติ​ของ​เรา​ไว้​ใน​จิต‍ใจ​ของ​พวก‍เขา</span></span></p>
  <p class="q2"><span class="v58_8_10"><span class="qt">และ​เรา​จะ​จา‌รึก​มัน​ไว้​ใน​ดวง‍ใจ​ของ​พวก‍เขา</span></span></p>
  <p class="q1"><span class="v58_8_10"><span class="qt">และ​เรา​จะ​เป็น​พระ‍เจ้า​ของ​พวก‍เขา</span></span></p>
  <p class="q2"><span class="v58_8_10"><span class="qt">และ​พวก‍เขา​จะ​เป็น​ประ‌ชา‍กร​ของ​เรา</span></span></p>
  <p class="q1"><span class="v58_8_11"><sup id="Heb.8.11" class="v58_8_11">11</sup><span class="qt">และ​พวก‍เขา​จะ​ไม่​สอน​เพื่อน‍บ้าน</span></span></p>
  <p class="q2"><span class="v58_8_11"><span class="qt">และ​พี่‍น้อง​ของ​ตน​แต่‍ละ‍คน​ว่า ‘จง​รู้‍จัก​องค์‍พระ‍ผู้‍เป็น‍เจ้า</span>’</span></p>
  <p class="q1"><span class="v58_8_11"><span class="qt">เพราะ​เขา​ทุก​คน​จะ​รู้‍จัก​เรา</span></span></p>
  <p class="q2"><span class="v58_8_11"><span class="qt">ตั้ง‍แต่​คน​ต่ำ‍ต้อย​ที่‍สุด​จน‍ถึง​คน​ใหญ่​โต​ที่‍สุด </span></span></p>
  <p class="q1"><span class="v58_8_12"><sup id="Heb.8.12" class="v58_8_12">12</sup><span class="qt">เพราะ​เรา​จะ​เมตตา​ต่อ​การ​อธรรม​ของ​พวก‍เขา</span></span></p>
  <p class="q2"><span class="v58_8_12"><span class="qt">และ​จะ​ไม่​จด‍จำ​บรร‌ดา​บาป​ของ​พวก‍เขา​ไว้​เลย” </span> </span></p>
  <p class="m"><span class="v58_8_13"><sup id="Heb.8.13" class="v58_8_13">13</sup>เมื่อ​พระ‍องค์​ตรัส​ถึง​พันธ‌สัญญา<span class="qt">ใหม่ </span> พระ‍องค์​ก็​ทรง​ถือ‍ว่า​พันธ‌สัญญา​เดิม​นั้น​ล้า‍สมัย​แล้ว สิ่ง​ที่​กำลัง​ล้า‍สมัย​และ​เก่า​ไป​นั้น​ก็​ใกล้​จะ​เสื่อม‍สูญ</span></p>
</div>
<div id="Heb.9" class="chapter">
  <h2>ฮีบรู 9</h2>
  <h3 class="s">สถาน‍นมัส‌การ​ใน​โลก​และ​ใน​สวรรค์</h3>
  <p class="p"><span class="v58_9_1"><sup id="Heb.9.1" class="v58_9_1">1</sup>แม้​แต่​พันธ‌สัญญา​เดิม​นั้น​ก็​ยัง​มี​กฎ‍เกณฑ์​ต่างๆ สำหรับ​ศาสน‌พิธี​และ​สำหรับ​สถาน‍นมัส‌การ​ใน​โลก </span><span class="v58_9_2"><sup id="Heb.9.2" class="v58_9_2">2</sup>เพราะ‍ว่า​พลับ‌พลา​จัด‍เตรียม​เสร็จ​แล้ว ใน​ห้อง​ชั้น‍นอก ​นั้น มี​คัน‍ประ‌ทีป  โต๊ะ และ​ขนม‍ปัง​เฉพาะ‍พระ‍พักตร์  ห้อง​นี้​เรียก​ว่า วิสุทธิ‍สถาน </span><span class="v58_9_3"><sup id="Heb.9.3" class="v58_9_3">3</sup>และ​ข้าง‍หลัง​ม่าน​ชั้น​ที่​สอง​มี​ห้อง ​ซึ่ง​เรียก​ว่า อภิ‌สุทธิ‌สถาน  </span><span class="v58_9_4"><sup id="Heb.9.4" class="v58_9_4">4</sup>ห้อง​นั้น​มี​แท่น​ทอง‍คำ​สำหรับ​เผา​เครื่อง‍หอม  และ​มี​หีบ‍พันธ‌สัญญา​หุ้ม​ด้วย​ทอง‍คำ​ทุก​ด้าน  ภาย‍ใน​นั้น มี​โถ​ทอง‍คำ​บรร‌จุ​มานา  มี​ไม้‍เท้า​ของ​อา‌โรน​ที่​ออก‍ดอก‍ตูม  และ​มี​แผ่น​ศิลา​จา‌รึก​พันธ‌สัญญา  </span><span class="v58_9_5"><sup id="Heb.9.5" class="v58_9_5">5</sup>เหนือ​หีบ​นั้น มี​ตัว​เค‌รูบ ​แห่ง​พระ‍สิริ กาง​ปีก​คลุม​พระ‍ที่‍นั่ง‍กรุณา ​นั้น  สิ่ง‍เหล่า‍นี้​เรา​ไม่​อาจ​พรรณ‌นา​ให้​ละ‌เอียด​ตอน‍นี้​ได้</span></p>
  <p class="p"><span class="v58_9_6"><sup id="Heb.9.6" class="v58_9_6">6</sup>เมื่อ​จัด‍เตรียม​สิ่ง‍เหล่า‍นี้​ไว้​อย่าง​นั้น​แล้ว พวก​ปุ‌โร‌หิต​ก็​เข้า​ไป​ใน​ห้อง​ชั้น‍นอก​นั้น  ทุก‍ครั้ง​ที่​ประ‌กอบ​ศาสน‌พิธี  </span><span class="v58_9_7"><sup id="Heb.9.7" class="v58_9_7">7</sup>แต่​ใน​ห้อง​ที่​สอง​นั้น​มี​มหา‍ปุ‌โร‌หิต​ผู้​เดียว​เท่า​นั้น​ที่​เข้า​ไป​ได้​ปี​ละ​ครั้ง และ​ต้อง​นำ​เลือด​เข้า​ไป​ถวาย​เพื่อ​ตัว​เอง และ​เพื่อ​บาป​ที่​ประ‌ชา‍ชน​ทำ​โดย​ไม่​เจตนา​ด้วย  </span><span class="v58_9_8"><sup id="Heb.9.8" class="v58_9_8">8</sup>โดย​สิ่ง‍นี้​เอง พระ‍วิญ‌ญาณ‍บริ‌สุทธิ์​จึง​ทรง​สำแดง​ว่า ทาง​ที่​นำ​เข้า​สู่​สถาน​ศักดิ์‍สิทธิ์​นั้น​ยัง​ไม่​เปิด ตราบ‍ใด‍ที่​ห้อง​ชั้น‍นอก​นั้น​ตั้ง​อยู่ </span><span class="v58_9_9"><sup id="Heb.9.9" class="v58_9_9">9</sup>ซึ่ง​เป็น​เครื่อง‍หมาย​ของ​ยุค​ปัจ‌จุ‌บัน การ​นำ​ของ‍ถวาย​และ​เครื่อง‍บูชา​มา​ถวาย​ตาม​แบบ​นี้​ไม่​สามารถ​ชำระ​มโน‌ธรรม​ของ​ผู้​ถวาย​นั้น </span><span class="v58_9_10"><sup id="Heb.9.10" class="v58_9_10">10</sup>เพราะ​เป็น​เรื่อง​อาหาร​และ​เครื่อง‍ดื่ม​และ​พิธี​ชำระ‍ล้าง​ต่างๆ เท่า​นั้น เป็น​เพียง​กฎ‍เกณฑ์​ต่างๆ ทาง​กาย​เกี่ยว‍กับ​ชีวิต​ภาย‍นอก​ที่​ได้​บัญญัติ​ไว้ จน‍กว่า​จะ​ถึง​เวลา​ที่​ต้อง​เปลี่ยน‍แปลง​ใหม่</span></p>
  <p class="p"><span class="v58_9_11"><sup id="Heb.9.11" class="v58_9_11">11</sup>แต่​เมื่อ​พระ‍คริสต์​เสด็จ​มา​ใน​ฐานะ​มหา‍ปุ‌โร‌หิต​แห่ง​บรร‌ดา​สิ่ง​ประ‌เสริฐ​ซึ่ง​มา​ถึง​แล้ว  พระ‍องค์​ก็​เสด็จ​เข้า​ไป​สู่​พลับ‌พลา​ที่​ใหญ่​และ​สม‌บูรณ์​ยิ่ง‍กว่า​แต่​ก่อน (ที่​ไม่‍ได้​สร้าง​ขึ้น​ด้วย​มือ​มนุษย์ คือ​ไม่​ใช่​สิ่ง​ปลูก​สร้าง​ของ​โลก​นี้) </span><span class="v58_9_12"><sup id="Heb.9.12" class="v58_9_12">12</sup>คือ​เสด็จ​เข้า​ไป​ใน​สถาน​ศักดิ์‍สิทธิ์​ครั้ง​เดียว​เป็น​พอ และ​พระ‍องค์​ไม่‍ได้​ทรง​นำ​เลือด​แพะ​และ​เลือด​ลูก​วัว​เข้า​ไป แต่​ทรง​นำ​พระ‍โลหิต​ของ​พระ‍องค์​เอง​เข้า​ไป จึง​ได้​มา​ซึ่ง​การ​ไถ่​บาป​ชั่ว‍นิ‌รันดร์ </span><span class="v58_9_13"><sup id="Heb.9.13" class="v58_9_13">13</sup>เพราะ‍ว่า​ถ้า​เลือด​แพะ​และ​เลือด​วัว​ตัว‍ผู้ ​และ​เถ้า​ของ​ลูก​วัว​ตัว‍เมีย  ที่​ประ‌พรม​ลง​บน​คน​ที่​มี​มลทิน สามารถ​ชำระ​เนื้อ​ตัว​ให้​บริ‌สุทธิ์​ได้ </span><span class="v58_9_14"><sup id="Heb.9.14" class="v58_9_14">14</sup>มาก​ยิ่ง‍กว่า‍นั้น​สัก​เท่า‍ใด พระ‍โลหิต​ของ​พระ‍คริสต์ ผู้​ทรง​ถวาย​พระ‍องค์​เอง​ที่​ปราศ‌จาก​ตำ‌หนิ​แด่​พระ‍เจ้า​โดย​พระ‍วิญ‌ญาณ​นิ‌รันดร์ ก็​จะ​ทรง​ชำระ​มโน‌ธรรม​ของ​เรา​จาก​การ​ประ‌พฤติ​ที่​เปล่า‍ประ‌โยชน์ เพื่อ​เรา​จะ​ปรน‌นิ‌บัติ​พระ‍เจ้า​ผู้​ทรง​พระ‍ชนม์​อยู่</span></p>
  <p class="p"><span class="v58_9_15"><sup id="Heb.9.15" class="v58_9_15">15</sup>เพราะ​เหตุ‍นี้ พระ‍คริสต์ ​จึง​ทรง​เป็น​คน​กลาง​แห่ง​พันธ‌สัญญา​ใหม่ เพื่อ​ให้​คน​ทั้ง‍หลาย​ที่​พระ‍องค์​ทรง​เรียก​มา​ได้​รับ​มรดก​นิ‌รันดร์​ตาม​พระ‍สัญญา เพราะ​ความ​ตาย​ที่​เกิด‍ขึ้น​นั้น​ไถ่​พวก‍เขา​ให้​พ้น​จาก​บรร‌ดา​การ​ล่วง‍ละ‌เมิด​ที่​เกิด​ภาย‍ใต้​พันธ‌สัญญา​เดิม​แล้ว </span><span class="v58_9_16"><sup id="Heb.9.16" class="v58_9_16">16</sup>เพราะ‍ว่า​ใน​กรณี​ที่​เกี่ยว‍กับ​หนัง‌สือ​พินัย‍กรรม  ก็​จะ​ต้อง​พิสูจน์​ว่า​ผู้​ทำ​หนัง‌สือ​นั้น​ตาย​แล้ว </span><span class="v58_9_17"><sup id="Heb.9.17" class="v58_9_17">17</sup>คน​นั้น​ต้อง​ตาย​เสีย​ก่อน หนัง‌สือ​พินัย‍กรรม​จึง​จะ​มี​ผล แต่​ถ้า​ผู้​ทำ​ยัง​มี​ชีวิต​อยู่ พินัย‍กรรม​นั้น​ก็​ใช้​ไม่‍ได้ </span><span class="v58_9_18"><sup id="Heb.9.18" class="v58_9_18">18</sup>เหตุ‍ฉะนั้น​แม้​แต่​พันธ‌สัญญา​เดิม​ก็​ไม่‍ได้​ทรง​ตั้ง​ขึ้น​โดย​ปราศ‌จาก​เลือด </span><span class="v58_9_19"><sup id="Heb.9.19" class="v58_9_19">19</sup>เพราะ​เมื่อ​โม‌เสส​ประ‌กาศ​บัญญัติ​ทุก​ข้อ​ใน​ธรรม‍บัญญัติ​แก่​บรร‌ดา​ประ‌ชา‍ชน​แล้ว ท่าน​ก็​เอา​เลือด​ลูก​วัว​เลือด​แพะ​กับ​น้ำ และ​เอา​ขน​แกะ​สี‍แดง​และ​ต้น‍หุ‌สบ​มา​ประ‌พรม​หนัง‌สือ​ม้วน​นั้น​รวม​ทั้ง​ประ‌ชา‍ชน​ทั้ง‍ปวง​ด้วย </span><span class="v58_9_20"><sup id="Heb.9.20" class="v58_9_20">20</sup>ท่าน​กล่าว​ว่า “นี่​คือ<span class="qt">โลหิต​แห่ง​พันธ‌สัญญา​ซึ่ง​พระ‍เจ้า​ทรง​บัญญัติ​ไว้​แก่​เจ้า​ทั้ง‍หลาย</span>”   </span><span class="v58_9_21"><sup id="Heb.9.21" class="v58_9_21">21</sup>แล้ว​ท่าน​ก็​เอา​เลือด​ประ‌พรม​พลับ‌พลา​กับ​เครื่อง‍ใช้​ทุก​ชนิด​ใน​พิธี​นมัส‌การ​นั้น​เช่น‍เดียว‍กัน  </span><span class="v58_9_22"><sup id="Heb.9.22" class="v58_9_22">22</sup>แท้‍จริง​ตาม​ธรรม‍บัญญัติ​นั้น​ถือ‍ว่า​เกือบ​ทุก‍สิ่ง​ได้​รับ​การ​ชำระ​ให้​บริ‌สุทธิ์​ได้​ด้วย​เลือด และ​ถ้า​ไม่‍มี​โลหิต​ไหล​ออก​แล้ว ก็​จะ​ไม่‍มี​การ​ยก‍โทษ​บาป​เลย </span></p>
  <h3 class="s">บาป​ถูก​ขจัด​โดย​การ​ถวาย‍บูชา​ของ​พระ‍คริสต์</h3>
  <p class="p"><span class="v58_9_23"><sup id="Heb.9.23" class="v58_9_23">23</sup>เพราะ‍ฉะนั้น แบบ​จำ‍ลอง​ของ​สวรรค์​จึง​จำ‍เป็น​ต้อง​ถูก​ชำระ​ให้​บริ‌สุทธิ์​โดย​ใช้​เครื่อง‍บูชา​เช่น‍นี้ แต่​ว่า​ของ​จริง​จาก​สวรรค์​นั้น​ต้อง​ชำระ​ให้​บริ‌สุทธิ์​ด้วย​เครื่อง‍บูชา​อัน​ประ‌เสริฐ​กว่า​นั้น </span><span class="v58_9_24"><sup id="Heb.9.24" class="v58_9_24">24</sup>เพราะ​ว่า​พระ‍คริสต์​ไม่‍ได้​เสด็จ​เข้า​ไป​ใน​สถาน​ศักดิ์‍สิทธิ์​ที่​สร้าง​ขึ้น​ด้วย​มือ​มนุษย์ ซึ่ง​ถอด​แบบ​จาก​ของ​จริง แต่​พระ‍องค์​เสด็จ​เข้า​ไป​ใน​สวรรค์​นั้น​เอง เพื่อ​ทรง​ปรา‌กฏ‍ตัว​ต่อ‍พระ‍พักตร์​พระ‍เจ้า​เพื่อ​พวก‍เรา </span><span class="v58_9_25"><sup id="Heb.9.25" class="v58_9_25">25</sup>ไม่‍ใช่​เพื่อ​ทรง​ถวาย​พระ‍องค์​เอง​ซ้ำ​อีก ไม่​เหมือน​มหา‍ปุ‌โร‌หิต​ที่​เข้า​ไป​ใน​สถาน​ศักดิ์‍สิทธิ์​ทุก​ปี โดย​นำ​เอา​เลือด​ซึ่ง​ไม่​ใช่​ของ​ตัว​เอง​เข้า​ไป​ด้วย </span><span class="v58_9_26"><sup id="Heb.9.26" class="v58_9_26">26</sup>เพราะ​ถ้า​เป็น​เช่น​นั้น พระ‍องค์​คง​จะ​ต้อง​ทรง​ทน‍ทุกข์​หลาย​ครั้ง​นับ‍ตั้ง‍แต่​สร้าง​โลก​มา แต่​ความ​จริง พระ‍องค์​ทรง​ปรา‌กฏ​ครั้ง​เดียว​เท่า​นั้น​ใน​ปลาย​ยุค เพื่อ​กำ‍จัด​บาป​ให้​หมด‍สิ้น‍ไป​โดย​การ​ถวาย​พระ‍องค์​เอง​เป็น​เครื่อง‍บูชา </span><span class="v58_9_27"><sup id="Heb.9.27" class="v58_9_27">27</sup>ตาม​ที่​มี​ข้อ​กำ‌หนด​สำหรับ​มนุษย์​ไว้​แล้ว​ว่า​จะ​ตาย​ครั้ง​เดียว และ​หลัง‍จาก​นั้น​ก็​จะ​มี​การ​พิพาก‌ษา​ฉัน​ใด </span><span class="v58_9_28"><sup id="Heb.9.28" class="v58_9_28">28</sup>พระ‍คริสต์​ก็​ฉัน​นั้น คือ​พระ‍องค์​ทรง​ถวาย​พระ‍องค์​เอง ​เป็น​เครื่อง‍บูชา​ครั้ง​เดียว​เป็น​พอ เพื่อ​จะ​ได้​ทรง​แบก​บาป​ของ​คน​จำ‌นวน​มาก​ไว้   แล้ว​พระ‍องค์​จะ​ทรง​ปรา‌กฏ​เป็น​ครั้ง​ที่​สอง ไม่​ใช่​เพื่อ​กำ‍จัด​บาป  แต่​เพื่อ​นำ​ความ​รอด​มา​ให้​บรร‌ดา​ผู้​ที่​รอ‍คอย​พระ‍องค์​ด้วย​ใจ​จด‍จ่อ</span></p>
</div>
<div id="Heb.10" class="chapter">
  <h2>ฮีบรู 10</h2>
  <p class="p"><span class="v58_10_1"><sup id="Heb.10.1" class="v58_10_1">1</sup>เพราะ​เหตุ​ที่​ธรรม‍บัญญัติ​เป็น​เพียง​เงา​ของ​สิ่ง​ประ‌เสริฐ​ทั้ง‍หลาย​ที่​จะ​มา​ใน​ภาย‍หลัง ไม่​ใช่​ตัว​จริง จึง​ไม่​สามารถ​ทำ​ให้​ผู้​ที่​เข้า‍เฝ้า​พระ‍เจ้า​พร้อม​กับ​เครื่อง‍บูชา​ที่​พวก‍เขา​ถวาย​เหมือน​เดิม​ทุก​ปี​เสมอ​มา​นั้น ถึง​ความ​สม‌บูรณ์​ได้ </span><span class="v58_10_2"><sup id="Heb.10.2" class="v58_10_2">2</sup>เพราะ​ถ้า​ทำ​ได้ พวก‍เขา​คง​หยุด​การ​ถวาย​เครื่อง‍บูชา​แล้ว​ไม่‍ใช่​หรือ? เพราะ​ถ้า​ผู้​นมัส‌การ​ได้​รับ​การ​ชำระ​ให้​บริ‌สุทธิ์​สัก​ครั้ง​หนึ่ง​แล้ว คง​จะ​ไม่​รู้‍สึก​ว่า​มี​บาป​อีก‍ต่อ‍ไป </span><span class="v58_10_3"><sup id="Heb.10.3" class="v58_10_3">3</sup>แต่​การ​ถวาย​เครื่อง‍บูชา​นั้น​เป็น​การ​เตือน​ให้​คิด‍ถึง​บาป​ทุก​ปี </span><span class="v58_10_4"><sup id="Heb.10.4" class="v58_10_4">4</sup>เพราะ​เลือด​วัว​ผู้​และ​เลือด​แพะ​ไม่‍มี​ทาง​ชำระ​บาป​ให้​หมด‍สิ้น‍ไป​ได้​เลย</span></p>
  <p class="p"><span class="v58_10_5"><sup id="Heb.10.5" class="v58_10_5">5</sup>เพราะ‍ฉะนั้น เมื่อ​พระ‍คริสต์​เสด็จ​เข้า‍มา​ใน​โลก​แล้ว พระ‍องค์​ตรัส​ว่า</span></p>
  <p class="q1"><span class="v58_10_5"><span class="qt">“พระ‍องค์​เจ้า‍ข้า</span> <span class="qt">เครื่อง‍สัตว‌บูชา​และ​เครื่อง‍บูชา​อื่นๆ พระ‍องค์​ไม่​ทรง​ประ‌สงค์ </span></span></p>
  <p class="q2"><span class="v58_10_5"><span class="qt">แต่​พระ‍องค์​ทรง​จัด‍เตรียม​กาย​สำหรับ​ข้า‍พระ‍องค์ </span></span></p>
  <p class="q1"><span class="v58_10_6"><sup id="Heb.10.6" class="v58_10_6">6</sup><span class="qt">เครื่อง‍เผา‍บูชา​และ​เครื่อง‍บูชา​ลบ​บาป​นั้น </span></span></p>
  <p class="q2"><span class="v58_10_6"><span class="qt">พระ‍องค์​ไม่​พอ‍พระ‍ทัย</span></span></p>
  <p class="q1"><span class="v58_10_7"><sup id="Heb.10.7" class="v58_10_7">7</sup><span class="qt">แล้ว​ข้า‍พระ‍องค์​ทูล​ว่า </span></span></p>
  <p class="q1"><span class="v58_10_7"><span class="qt">‘ข้า‍แต่​พระ‍เจ้า ข้า‍พระ‍องค์​มา​แล้ว</span></span></p>
  <p class="q2"><span class="v58_10_7"><span class="qt">เพื่อ​จะ​ทำ​ตาม​พระ‍ทัย​ของ​พระ‍องค์’ </span></span></p>
  <p class="q1"><span class="v58_10_7"><span class="qt">ตาม​ที่​มี​เรื่อง​ข้า‍พระ‍องค์​เขียน​ไว้​ใน​หนัง‌สือ​ม้วน” </span> </span></p>
  <p class="m"><span class="v58_10_8"><sup id="Heb.10.8" class="v58_10_8">8</sup>เมื่อ​พระ‍องค์​ตรัส​ใน​ตอน​แรก​ว่า <span class="qt">“เครื่อง‍สัตว‌บูชา​และ​เครื่อง‍บูชา​อื่นๆ </span>​และ<span class="qt">เครื่อง‍เผา‍บูชา​และ​เครื่อง‍บูชา​ลบ​บาป </span> (ที่​ได้​ถวาย​ตาม​ธรรม‍บัญญัติ​นั้น) <span class="qt">พระ‍องค์​ไม่​ทรง​ประ‌สงค์​และ​ไม่​พอ‍พระ‍ทัย” </span> </span><span class="v58_10_9"><sup id="Heb.10.9" class="v58_10_9">9</sup><span class="qt">แล้ว</span>​พระ‍องค์​ท่าน​ก็​ตรัส​ด้วย​ว่า <span class="qt">“ข้า‍พระ‍องค์​มา​แล้ว​เพื่อ​จะ​ทำ​ตาม​พระ‍ทัย​ของ​พระ‍องค์” </span> พระ‍องค์​ท่าน​ทรง​ยก‍เลิก​ระบบ​เดิม​นั้น​เสีย​เพื่อ​จะ​ทรง​ตั้ง​ระบบ​ใหม่ </span><span class="v58_10_10"><sup id="Heb.10.10" class="v58_10_10">10</sup>และ​โดย​พระ‍ประ‌สงค์​นั้น​เอง เรา​จึง​ได้​รับ​การ​ชำระ​ให้​บริ‌สุทธิ์ โดย​การ​ถวาย​พระ‍กาย​ของ​พระ‍เยซู‍คริสต์​ครั้ง​เดียว​เป็น​พอ</span></p>
  <p class="p"><span class="v58_10_11"><sup id="Heb.10.11" class="v58_10_11">11</sup>ส่วน​ปุ‌โร‌หิต​ทุก​คน​ก็​ยืน​ปฏิ‌บัติ​กิจ​อยู่​ทุก​วัน โดย​การ​นำ​เครื่อง‍บูชา​อย่าง​เดียว‍กัน​มา​ถวาย​เสมอๆ เครื่อง‍บูชา​เหล่า‍นั้น​ไม่‍มี​วัน​ลบ‍ล้าง‍บาป​ได้​เลย  </span><span class="v58_10_12"><sup id="Heb.10.12" class="v58_10_12">12</sup>แต่​เมื่อ​พระ‍คริสต์​ทรง​ถวาย​เครื่อง‍บูชา​เพื่อ​ลบ​บาป ​เพียง​ครั้ง​เดียว​สำหรับ​ตลอด‍ไป​แล้ว พระ‍องค์​ก็​ประ‌ทับ​เบื้อง‍ขวา​ของ​พระ‍เจ้า </span><span class="v58_10_13"><sup id="Heb.10.13" class="v58_10_13">13</sup>เพื่อ​ทรง​คอย‍อยู่​จน‍กว่า​ศัตรู​ของ​พระ‍องค์​ถูก​นำ​มา​เป็น​ที่​รอง​พระ‍บาท​ของ​พระ‍องค์  </span><span class="v58_10_14"><sup id="Heb.10.14" class="v58_10_14">14</sup>โดย​การ​ถวาย‍บูชา​เพียง​ครั้ง​เดียว พระ‍องค์​ก็​ทรง​ทำ​ให้​คน​ทั้ง‍หลาย​ที่​ได้​รับ​การ​ชำระ​ให้​บริ‌สุทธิ์​แล้ว​นั้น​ถึง​ความ​สม‌บูรณ์​ตลอด‍ไป </span><span class="v58_10_15"><sup id="Heb.10.15" class="v58_10_15">15</sup>และ​พระ‍วิญ‌ญาณ​บริ‌สุทธิ์​ก็​ทรง​เป็น​พยาน​แก่​เรา​ด้วย เพราะ​หลัง‍จาก​ที่​พระ‍องค์​ตรัส​ว่า</span></p>
  <p class="q1"><span class="v58_10_16"><sup id="Heb.10.16" class="v58_10_16">16</sup><span class="qt">“องค์‍พระ‍ผู้‍เป็น‍เจ้า</span> <span class="qt">ตรัส​ว่า นี่​คือ​พันธ‌สัญญา​ซึ่ง​เรา​จะ​ทำ</span>​กับ​เขา‍ทั้ง‍หลาย</span></p>
  <p class="q2"><span class="v58_10_16"><span class="qt">หลัง‍จาก​สมัย​นั้น</span></span></p>
  <p class="q1"><span class="v58_10_16"><span class="qt">เรา​จะ​บรร‌จุ​ธรรม‍บัญญัติ​ของ​เรา​ไว้​ใน​ใจ​ของ​พวก‍เขา</span></span></p>
  <p class="q2"><span class="v58_10_16"><span class="qt">และ​เรา​จะ​จา‌รึก​มัน​ไว้​ใน​จิต‍ใจ​ของ​พวก‍เขา”</span> </span></p>
  <p class="q1"><span class="v58_10_17"><sup id="Heb.10.17" class="v58_10_17">17</sup><span class="qt">“และ​เรา​จะ​ไม่​จด‍จำ</span></span></p>
  <p class="q2"><span class="v58_10_17"><span class="qt">บาป​ของ​พวก‍เขา</span> และ<span class="qt">การ​อธรรม​ของ​พวก‍เขา​อีก‍ต่อ‍ไป”</span> </span></p>
  <p class="m"><span class="v58_10_18"><sup id="Heb.10.18" class="v58_10_18">18</sup>เมื่อ​มี​การ​ยก‍โทษ​บาป​แล้ว ก็​ไม่‍มี​การ​ถวาย​เครื่อง‍บูชา​เพื่อ​ลบ​บาป​อีก‍ต่อ‍ไป</span></p>
  <h3 class="s">คำ‍กำ‍ชับ​และ​คำ‍เตือน</h3>
  <p class="p"><span class="v58_10_19"><sup id="Heb.10.19" class="v58_10_19">19</sup>เพราะ‍ฉะนั้น พี่‍น้อง​ทั้ง‍หลาย เมื่อ​เรา​มี​ใจ​กล้า​ที่​จะ​เข้า​ไป​ใน​สถาน​ศักดิ์‍สิทธิ์​โดย​พระ‍โลหิต​ของ​พระ‍เยซู </span><span class="v58_10_20"><sup id="Heb.10.20" class="v58_10_20">20</sup>ตาม​ทาง​ใหม่​และ​เป็น​ทาง​ที่​มี​ชีวิต ซึ่ง​พระ‍องค์​ทรง​เปิด​ให้​เรา​ผ่าน​เข้า​ไป​ทาง​ม่าน​นั้น คือ​ทาง​พระ‍กาย​ของ​พระ‍องค์ </span><span class="v58_10_21"><sup id="Heb.10.21" class="v58_10_21">21</sup>และ​เมื่อ​เรา​มี​ปุ‌โร‌หิต​ใหญ่​เหนือ​หมู่​คน​ของ​พระ‍เจ้า​แล้ว </span><span class="v58_10_22"><sup id="Heb.10.22" class="v58_10_22">22</sup>ก็​ให้​เรา​เข้า​ไป​ใกล้​ด้วย​ใจ‍จริง ด้วย​ความ​ไว้​ใจ​เต็ม‍ที่ มี​ใจ​ที่​ได้​รับ​การ​ประ‌พรม​ให้​พ้น​จาก ​มโน‌ธรรม​ที่​ไม่‍ดี  และ​มี​กาย​ที่​ล้าง‍ชำระ​ด้วย​น้ำ​สะอาด  </span><span class="v58_10_23"><sup id="Heb.10.23" class="v58_10_23">23</sup>ขอ​ให้​เรา​ยัง​คง​ยึด‍มั่น​ใน​ความ​หวัง​ที่​ประ‌กาศ​รับ​ไว้​นั้น​โดย​ไม่​หวั่น‍ไหว เพราะ​ว่า​พระ‍องค์​ผู้​ประ‌ทาน​พระ‍สัญญา​นั้น​ทรง​ซื่อ‍สัตย์ </span><span class="v58_10_24"><sup id="Heb.10.24" class="v58_10_24">24</sup>และ​ขอ​ให้​เรา​พิจาร‌ณา‍ดู​เพื่อ​จะ​ปลุก‍ใจ​กัน​และ​กัน​ให้​มี​ความ​รัก​และ​ทำ​ความ​ดี  </span><span class="v58_10_25"><sup id="Heb.10.25" class="v58_10_25">25</sup>อย่า​ขาด​การ​ประ‌ชุม​เหมือน​อย่าง​บาง‍คน​ทำ​เป็น​นิสัย แต่​จง​หนุน‍ใจ​กัน​ให้​มาก​ยิ่ง‍ขึ้น เพราะ​พวก‍ท่าน​ก็​รู้​อยู่​ว่า​วัน‍นั้น​ใกล้​เข้า‍มา​แล้ว</span></p>
  <p class="p"><span class="v58_10_26"><sup id="Heb.10.26" class="v58_10_26">26</sup>เพราะ​ถ้า​เรา​ยัง​จง‍ใจ​ทำ​บาป​อยู่​เรื่อยๆ หลัง‍จาก​ได้​รับ​ความ​รู้​เรื่อง​ความ​จริง​แล้ว ก็​จะ​ไม่‍มี​เครื่อง‍บูชา​ลบ​บาป​เหลือ​อยู่​เลย </span><span class="v58_10_27"><sup id="Heb.10.27" class="v58_10_27">27</sup>แต่​จะ​มี​ความ​หวาด‍กลัว​ใน​การ​รอ‍คอย​การ​พิพาก‌ษา​และ​ไฟ​อัน​ร้าย‍แรง ซึ่ง​จะ​เผา‍ผลาญ​บรร‌ดา​ศัตรู   </span><span class="v58_10_28"><sup id="Heb.10.28" class="v58_10_28">28</sup>ส่วน​คน​ที่​ละ‌เมิด​ธรรม‍บัญญัติ​ของ​โม‌เสส​นั้น ถ้า​มี​พยาน​สัก​สอง​หรือ​สาม​ปาก ก็​จะ​ต้อง​ตาย​โดย​ปราศ‌จาก​ความ​ปรา‌นี  </span><span class="v58_10_29"><sup id="Heb.10.29" class="v58_10_29">29</sup>แล้ว​พวก‍ท่าน​คิด‍ดู​ซิ​ว่า​คน​ที่​เหยียบ‍ย่ำ​พระ‍บุตร​ของ​พระ‍เจ้า และ​ถือ‍ว่า​พระ‍โลหิต​แห่ง​พันธ‌สัญญา  ซึ่ง​ชำระ​เขา​ให้​บริ‌สุทธิ์​นั้น​เป็น​มลทิน และ​ดู‍หมิ่น​พระ‍วิญ‌ญาณ​แห่ง​พระ‍คุณ สม‍ควร​จะ​ถูก​ลง‍โทษ​หนัก​กว่า​สัก​เท่า​ใด </span><span class="v58_10_30"><sup id="Heb.10.30" class="v58_10_30">30</sup>เพราะ​ว่า​เรา​รู้‍จัก​พระ‍องค์​ผู้​ตรัส​ว่า</span></p>
  <p class="q1"><span class="v58_10_30"><span class="qt">“การ​แก้‍แค้น​เป็น​ของ​เรา เรา​จะ​ตอบ‍สนอง” </span> </span></p>
  <p class="m"><span class="v58_10_30">และ​ตรัส​อีก​ว่า</span></p>
  <p class="q1"><span class="v58_10_30"><span class="qt">“องค์‍พระ‍ผู้‍เป็น‍เจ้า​จะ​ทรง​พิพาก‌ษา​ประ‌ชา‍กร​ของ​พระ‍องค์” </span> </span></p>
  <p class="q1"><span class="v58_10_31"><sup id="Heb.10.31" class="v58_10_31">31</sup>การ​ตก​อยู่​ใน​พระ‍หัตถ์​ของ​พระ‍เจ้า​ผู้​ทรง​พระ‍ชนม์​นั้น​เป็น​สิ่ง​ที่​น่า‍หวาด‍กลัว</span></p>
  <p class="p"><span class="v58_10_32"><sup id="Heb.10.32" class="v58_10_32">32</sup>แต่​ท่าน‍ทั้ง‍หลาย​จง​ระลึก‍ถึง​คราว‍ก่อน​นั้น หลัง‍จาก​ที่​ได้​รับ​ความ​สว่าง​แล้ว พวก‍ท่าน​ได้​สู้​ทน​ต่อ​ความ​ยาก‍ลำ‌บาก​อย่าง​ใหญ่‍หลวง </span><span class="v58_10_33"><sup id="Heb.10.33" class="v58_10_33">33</sup>บาง‍ที​ท่าน​ก็​ถูก​ประ‌จาน​ให้​อับอาย​ขาย‍หน้า​และ​ถูก​ข่ม‍เหง บาง‍ที​ท่าน​ก็​ร่วม‍ทุกข์​กับ​คน​ที่​ถูก​กระ‌ทำ​เช่น​นั้น </span><span class="v58_10_34"><sup id="Heb.10.34" class="v58_10_34">34</sup>เพราะ​ว่า​ท่าน‍ทั้ง‍หลาย​มี​ใจ​เมตตา​ต่อ​ผู้​ที่​ถูก​คุม‍ขัง​เหล่า‍นั้น และ​เมื่อ​มี​คน​ปล้น​ชิง​เอา​ทรัพย์​สิ่ง‍ของ​ของ​ท่าน​ไป ท่าน​ก็​ยอม​ให้​ด้วย​ใจ​ยินดี เพราะ​ท่าน​รู้​แล้ว​ว่า​ท่าน​มี​ทรัพย์‍สมบัติ​ที่​ดี​กว่า​และ​ถาวร​กว่า​นั้น​อีก </span><span class="v58_10_35"><sup id="Heb.10.35" class="v58_10_35">35</sup>เพราะ‍ฉะนั้น อย่า​ละ‍ทิ้ง​ความ​ไว้​วาง‍ใจ​ของ​ท่าน อัน​จะ​นำ​มา​ซึ่ง​บำ‌เหน็จ​ยิ่ง‍ใหญ่ </span><span class="v58_10_36"><sup id="Heb.10.36" class="v58_10_36">36</sup>ท่าน‍ทั้ง‍หลาย​จำ‍เป็น​ต้อง​มี​ความ​ทรหด​อดทน เพื่อ​ท่าน​จะ​สามารถ​ทำ​ตาม​พระ‍ทัย​ของ​พระ‍เจ้า​ได้ แล้ว​ท่าน​ก็​จะ​ได้​รับ​สิ่ง​ที่​ทรง​สัญญา​ไว้​นั้น </span></p>
  <p class="q1"><span class="v58_10_37"><sup id="Heb.10.37" class="v58_10_37">37</sup>เพราะ​อีก <span class="qt">เพียง​ไม่​นาน </span></span></p>
  <p class="q2"><span class="v58_10_37"><span class="qt">พระ‍องค์​ผู้​จะ​เสด็จ​มา​ก็​จะ​เสด็จ​มา​และ​จะ​ไม่​ทรง​ชัก‍ช้า</span></span></p>
  <p class="q1"><span class="v58_10_38"><sup id="Heb.10.38" class="v58_10_38">38</sup><span class="qt">แต่​คน​ชอบ‍ธรรม​ของ​เรา​นั้น​จะ​ดำรง​ชีวิต​อยู่​ด้วย​ความ​เชื่อ</span></span></p>
  <p class="q1"><span class="v58_10_38">และ<span class="qt">ถ้า​เขา​หัน‍กลับ </span></span></p>
  <p class="q2"><span class="v58_10_38"><span class="qt">เรา​จะ​ไม่‍มี​ความ​พอ‍ใจ​ใน​คน​นั้น​เลย</span> </span></p>
  <p class="m"><span class="v58_10_39"><sup id="Heb.10.39" class="v58_10_39">39</sup>แต่​พวก‍เรา​เอง​ไม่​ใช่​พวก​ที่​หัน‍กลับ และ​ถึง​ซึ่ง​ความ​พินาศ แต่​เป็น​พวก​ที่​เชื่อ‍มั่น จึง​ทำ​ให้​ชีวิต​ปลอด‍ภัย</span></p>
</div>
<div id="Heb.11" class="chapter">
  <h2>ฮีบรู 11</h2>
  <h3 class="s">ความ​เชื่อ</h3>
  <p class="p"><span class="v58_11_1"><sup id="Heb.11.1" class="v58_11_1">1</sup>ความ​เชื่อ​คือ​ความ​มั่น‍ใจ​ใน​สิ่ง​ที่​หวัง​ไว้ เป็น​ความ​แน่‍ใจ​ใน​สิ่ง​ที่​มอง​ไม่​เห็น  </span><span class="v58_11_2"><sup id="Heb.11.2" class="v58_11_2">2</sup>โดย​ความ​เชื่อ​นี้​เอง​คน​สมัย​ก่อน​จึง​ได้​รับ​การ​รับ‍รอง​จาก​พระ‍เจ้า </span><span class="v58_11_3"><sup id="Heb.11.3" class="v58_11_3">3</sup>โดย​ความ​เชื่อ เรา​จึง​เข้า‍ใจ​ว่า พระ‍เจ้า​ได้​ทรง​สร้าง​จักร‌วาล ด้วย​พระ‍ดำรัส​ของ​พระ‍องค์  ดัง‍นั้น​สิ่ง​ที่​มอง‍เห็น​จึง​เป็น​สิ่ง​ที่​เกิด​จาก​สิ่ง​ที่​ไม่​ปรา‌กฏ​ให้​เห็น</span></p>
  <p class="p"><span class="v58_11_4"><sup id="Heb.11.4" class="v58_11_4">4</sup>โดย​ความ​เชื่อ อา‌เบล​จึง​นำ​เครื่อง‍บูชา​ที่​ดี​กว่า​ของ​คา‌อิน​มา​ถวาย​แด่​พระ‍เจ้า โดย​ทาง​ความ​เชื่อ​นั้น​ท่าน​ได้​รับ​การ​รับ‍รอง​ว่า​เป็น​คน​ชอบ‍ธรรม พระ‍เจ้า​ทรง​รับ‍รอง​ของ‍ถวาย​ของ​ท่าน แม้‍ว่า​อา‌เบล​ตาย​ไป​แล้ว แต่​โดย​ทาง​ความ​เชื่อ​ท่าน​จึง​ยัง​พูด​อยู่  </span><span class="v58_11_5"><sup id="Heb.11.5" class="v58_11_5">5</sup>โดย​ความ​เชื่อ เอ‌โนค​จึง​ถูก​รับ​ขึ้น​ไป​เพื่อ​ไม่‍ให้​ท่าน​ประ‌สบ​กับ​ความ​ตาย <span class="qt">ไม่‍มี​ผู้​ใด​พบ​ท่าน​เพราะ​พระ‍เจ้า​ทรง​รับ​ท่าน​ไป​แล้ว</span> เพราะ​ก่อน​ที่​จะ​รับ​ท่าน​ขึ้น​ไป​นั้น ท่าน​ได้​รับ​การ​รับ‍รอง​แล้ว​ว่า<span class="qt">ท่าน​เป็น​ที่​พอ‍พระ‍ทัย​ของ​พระ‍เจ้า</span>  </span><span class="v58_11_6"><sup id="Heb.11.6" class="v58_11_6">6</sup>แต่​ถ้า​ไม่‍มี​ความ​เชื่อ​แล้ว จะ​ไม่​เป็น​ที่​พอ‍พระ‍ทัย​เลย เพราะ‍ว่า​ผู้​ที่​จะ​มา​เฝ้า​พระ‍เจ้า​นั้น ต้อง​เชื่อ​ว่า​พระ‍องค์​ทรง​ดำรง​พระ‍ชนม์​อยู่ และ​พระ‍องค์​ทรง​เป็น​ผู้​ประ‌ทาน​บำ‌เหน็จ​แก่​คน​เหล่า‍นั้น​ที่​แสวง‍หา​พระ‍องค์ </span><span class="v58_11_7"><sup id="Heb.11.7" class="v58_11_7">7</sup>โดย​ความ​เชื่อ เมื่อ​โน‌อาห์​ได้​รับ‍พระ‍ดำรัส​เตือน​เกี่ยว‍กับ​เหตุ‍การณ์​ที่​ยัง​มอง​ไม่​เห็น ท่าน​จึง​ยำ‌เกรง​และ​ต่อ‍เรือ‍ใหญ่ เพื่อ​ช่วย​ครอบ‍ครัว​ของ​ตน​ให้​ปลอด‍ภัย  และ​โดย​ทาง​ความ​เชื่อ​นั้น ท่าน​จึง​กล่าว​โทษ​ชาว​โลก และ​กลาย​เป็น​ทา‌ยาท​แห่ง​ความ​ชอบ‍ธรรม​ซึ่ง​มา​โดย​ความ​เชื่อ </span></p>
  <p class="p"><span class="v58_11_8"><sup id="Heb.11.8" class="v58_11_8">8</sup>โดย​ความ​เชื่อ เมื่อ​อับ‌รา‌ฮัม​ได้​รับ​การ​ทรง​เรียก​ให้​ออก​เดิน‍ทาง​ไป​ยัง​ที่​ที่​ท่าน​จะ​รับ​เป็น​มรดก ท่าน​ก็​เชื่อ‍ฟัง​และ​เดิน‍ทาง​ออก​ไป​โดย​ไม่​รู้​ว่า​จะ​ไป​ที่​ไหน  </span><span class="v58_11_9"><sup id="Heb.11.9" class="v58_11_9">9</sup>โดย​ความ​เชื่อ ท่าน​ได้​อาศัย​ใน​แผ่น‍ดิน​แห่ง​พระ‍สัญญา​เหมือน​เป็น​คน​ต่าง‍ด้าว โดย​พัก​อยู่​ใน​เต็นท์​ร่วม​กับ​อิส‌อัค​และ​ยา‌โคบ​ผู้​เป็น​ทา‌ยาท​ตาม​พระ‍สัญญา​เดียว‍กัน​นั้น  </span><span class="v58_11_10"><sup id="Heb.11.10" class="v58_11_10">10</sup>ท่าน​เฝ้า‍คอย​นคร​ที่​ตั้ง​อยู่​บน​ราก‍ฐาน​ซึ่ง​พระ‍เจ้า​ทรง​เป็น​สถาป‌นิก​และ​ทรง​เป็น​ผู้‍สร้าง </span><span class="v58_11_11"><sup id="Heb.11.11" class="v58_11_11">11</sup>โดย​ความ​เชื่อ อับ‌รา‌ฮัม​ได้​รับ​พลัง​ที่​จะ​มี​บุตร แม้​ท่าน​ชรา​มาก​แล้ว   และ​นาง​ซา‌ราห์​เอง​ก็​เป็น​หมัน เพราะ​ท่าน​ถือ‍ว่า​พระ‍องค์​ผู้​ทรง​สัญญา​นั้น​ซื่อ‍สัตย์  </span><span class="v58_11_12"><sup id="Heb.11.12" class="v58_11_12">12</sup>เหตุ‍ฉะนั้น จาก​ชาย​คน​เดียว​ซึ่ง​เป็น​เสมือน​คน​ตาย​แล้ว​นั้น ก็​ทำ​ให้​มี​ผู้​สืบ‍เชื้อ‍สาย​เกิด​มา​มาก‍มาย​ดัง​ดวง‍ดาว​ใน​ท้อง‍ฟ้า และ​ดัง​เม็ด‍ทราย​อัน​นับ‍ไม่‍ถ้วน​ที่​ฝั่ง‍ทะเล </span></p>
  <p class="p"><span class="v58_11_13"><sup id="Heb.11.13" class="v58_11_13">13</sup>คน​เหล่า‍นี้​ทั้ง‍หมด​ตาย​ใน​ขณะ‍ที่​ยัง​มี​ความ​เชื่อ​อยู่ และ​ยัง​ไม่‍ได้​รับ​สิ่ง​ต่างๆ ที่​ทรง​สัญญา​ไว้  แต่​พวก‍เขา​ก็​สัง‌เกต​เห็น​แต่​ไกล​และ​รอ‍รับ​ด้วย​ใจ​ยินดี และ​ยอม‍รับ​ว่า​พวก‍เขา​เป็น​คน‍แปลก‍ถิ่น​ที่​ท่อง‍เที่ยว​ไป​ใน​โลก   </span><span class="v58_11_14"><sup id="Heb.11.14" class="v58_11_14">14</sup>เพราะ​คน​ที่​พูด​อย่าง‍นี้​ก็​แสดง​ให้​เห็น​ชัด​แล้ว​ว่า พวก‍เขา​กำลัง​แสวง‍หา​เมือง​ที่​จะ​ได้​เป็น​ของ​ตน‍เอง </span><span class="v58_11_15"><sup id="Heb.11.15" class="v58_11_15">15</sup>ถ้า​พวก‍เขา​คิด‍ถึง​บ้าน‍เมือง​ที่​จาก​มา​นั้น พวก‍เขา​ก็​คง‍จะ​มี​โอกาส​กลับ​ไป​ได้ </span><span class="v58_11_16"><sup id="Heb.11.16" class="v58_11_16">16</sup>แต่​ความ​จริง​พวก‍เขา​ปรารถ‌นา​บ้าน​เมือง​ที่​ประ‌เสริฐ​กว่า​นั้น​คือ​เมือง​สวรรค์ เพราะ‍ฉะนั้น พระ‍เจ้า​จึง​ไม่‍ได้​ทรง​ละ‍อาย​ที่​จะ​ได้​รับ​การ​เรียก​ว่า​เป็น​พระ‍เจ้า​ของ​พวก‍เขา เพราะ​พระ‍องค์​ทรง​จัด‍เตรียม​เมือง​หนึ่ง​ไว้​สำหรับ​พวก‍เขา​แล้ว</span></p>
  <p class="p"><span class="v58_11_17"><sup id="Heb.11.17" class="v58_11_17">17</sup>โดย​ความ​เชื่อ เมื่อ​อับ‌รา‌ฮัม​ถูก​ลอง‍ใจ จึง​ได้​ถวาย​อิส‌อัค​เป็น​เครื่อง‍บูชา และ​ท่าน​ผู้​ได้​รับ‍พระ‍สัญญา ก็​พร้อม​แล้ว​ที่​จะ​ถวาย​บุตร‍ชาย​คน​เดียว​ของ​ท่าน  </span><span class="v58_11_18"><sup id="Heb.11.18" class="v58_11_18">18</sup>คือ​บุตร​คน​ที่​มี​พระ‍ดำรัส​ว่า <span class="qt">“เขา​จะ​เรียก​เชื้อ‍สาย​ของ​ท่าน​ทาง​สาย​อิส‌อัค” </span>  </span><span class="v58_11_19"><sup id="Heb.11.19" class="v58_11_19">19</sup>ท่าน​เชื่อ​ว่า​พระ‍เจ้า​ทรง​สามารถ​ทำ​ให้​คน​ตาย​เป็น​ขึ้น​มา​ได้ ฉะนั้น​โดย​อุปมา​แล้ว ท่าน​ได้​รับ​บุตร​คืน​มา </span><span class="v58_11_20"><sup id="Heb.11.20" class="v58_11_20">20</sup>โดย​ความ​เชื่อ อิส‌อัค​จึง​อวย‍พร​ยา‌โคบ​และ​เอ‌ซาว สำหรับ​เหตุ‍การณ์​ที่​จะ​เกิด‍ขึ้น​ใน​ภาย‍หน้า  </span><span class="v58_11_21"><sup id="Heb.11.21" class="v58_11_21">21</sup>โดย​ความ​เชื่อ เมื่อ​ยา‌โคบ​ใกล้​จะ​ตาย จึง​อวย‍พร​บุตร​แต่‍ละ‍คน​ของ​โย‌เซฟ และ<span class="qt">ได้​นมัส‌การ​พระ‍เจ้า ขณะ​ยัน​กาย​บน​หัว​ไม้‍เท้า​ของ​ท่าน</span>  </span><span class="v58_11_22"><sup id="Heb.11.22" class="v58_11_22">22</sup>โดย​ความ​เชื่อ เมื่อ​โย‌เซฟ​กำลัง​จะ​ตาย จึง​กล่าว‍ถึง​การ​อพยพ​ของ​คน​อิสรา‌เอล และ​สั่ง​เสีย​เรื่อง​กระ‌ดูก​ของ​ท่าน </span></p>
  <p class="p"><span class="v58_11_23"><sup id="Heb.11.23" class="v58_11_23">23</sup>โดย​ความ​เชื่อ เมื่อ​โม‌เสส​เกิด​มา บิดา​มารดา​จึง​ซ่อน​ท่าน​ไว้​ถึง​สาม​เดือน  เพราะ​เห็น​ว่า​ท่าน​เป็น​เด็ก​น่า‍รัก และ​บิดา​มารดา​ของ​ท่าน​ไม่‍ได้​กลัว​คำ‍สั่ง​ของ​กษัตริย์​เลย  </span><span class="v58_11_24"><sup id="Heb.11.24" class="v58_11_24">24</sup>โดย​ความ​เชื่อ เมื่อ​โม‌เสส​โต​แล้ว ท่าน​ไม่​ยอม​ให้​ใคร​เรียก​ท่าน​ว่า เป็น​บุตร​ของ​ธิดา​กษัตริย์​ฟา‌โรห์  </span><span class="v58_11_25"><sup id="Heb.11.25" class="v58_11_25">25</sup>ท่าน​เลือก​การ​ร่วม‍ทุกข์​กับ​ประ‌ชา‍กร​ของ​พระ‍เจ้า​แทน​การ​เริง‍สำราญ​ชั่ว‍คราว​ใน​บาป </span><span class="v58_11_26"><sup id="Heb.11.26" class="v58_11_26">26</sup>ท่าน​ถือ‍ว่า​ความ​อับอาย​ขาย‍หน้า​เพื่อ​พระ‍คริสต์​ล้ำ‍ค่า​กว่า​สมบัติ​ทั้ง‍หลาย​ของ​อียิปต์ เพราะ​ท่าน​เพ่ง‍ดู​ที่​บำ‌เหน็จ​ที่​จะ​ได้​รับ​นั้น </span><span class="v58_11_27"><sup id="Heb.11.27" class="v58_11_27">27</sup>โดย​ความ​เชื่อ ท่าน​จึง​ออก​จาก​อียิปต์  โดย​ไม่‍ได้​เกรง‍กลัว​ความ​กริ้ว​ของ​กษัตริย์ ท่าน​สู้​ทน​ประ‌หนึ่ง​ได้​เห็น​พระ‍องค์​ผู้​ไม่​ทรง​ปรา‌กฏ​แก่​ตา </span><span class="v58_11_28"><sup id="Heb.11.28" class="v58_11_28">28</sup>โดย​ความ​เชื่อ ท่าน​ถือ​ปัส‌กา​และ​พิธี​ประ‌พรม​เลือด เพื่อ​ไม่‍ให้​ทูต​มรณะ​มา​แตะ‍ต้อง​บุตร‍หัว‍ปี​ของ​คน​อิสรา‌เอล </span></p>
  <p class="p"><span class="v58_11_29"><sup id="Heb.11.29" class="v58_11_29">29</sup>โดย​ความ​เชื่อ พวก​อิสรา‌เอล​จึง​เดิน​ข้าม​ทะเล​แดง​เหมือน​กับ​ว่า​เดิน​บน​ดิน‍แห้ง แต่​เมื่อ​พวก​อียิปต์​ลอง​เดิน​ข้าม​ดู​บ้าง​ก็​จม‍น้ำ​ตาย​หมด  </span><span class="v58_11_30"><sup id="Heb.11.30" class="v58_11_30">30</sup>โดย​ความ​เชื่อ กำ‌แพง​เมือง​เย‌รี‌โค​พัง​ลง หลัง‍จาก​คน​อิสรา‌เอล​เดิน​รอบ​กำ‌แพง​ครบ​เจ็ด​วัน  </span><span class="v58_11_31"><sup id="Heb.11.31" class="v58_11_31">31</sup>โดย​ความ​เชื่อ รา‌หับ​หญิง​โส‌เภ‌ณี​จึง​ไม่‍ได้​พินาศ​ไป​พร้อม​กับ​พวก​ที่​ไม่​เชื่อ‍ฟัง  เพราะ​นาง​ได้​ต้อน‍รับ​คน​สอด‍แนม​เป็น​อย่าง​ดี  </span></p>
  <p class="p"><span class="v58_11_32"><sup id="Heb.11.32" class="v58_11_32">32</sup>แล้ว​จะ​ให้​ข้าพ‌เจ้า​กล่าว​อะไร​ต่อ‍ไป​อีก เพราะ​ไม่‍มี​เวลา​พอ​ที่​จะ​กล่าว‍ถึง กิ‌เด‌โอน  บา‌ราค  แซม‌สัน  เยฟ‌ธาห์  ดาวิด  และ​ซา‌มู‌เอล  และ​ผู้‍เผย‍พระ‍วจนะ​ทั้ง‍หลาย </span><span class="v58_11_33"><sup id="Heb.11.33" class="v58_11_33">33</sup>ผู้​ซึ่ง​อาศัย​ความ​เชื่อ ​จึง​พิชิต​อาณา‌จักร​ต่างๆ ปก‍ครอง​ด้วย​ความ​เที่ยง‍ธรรม ได้​รับ​สิ่ง​ต่างๆ ที่​ทรง​สัญญา​ไว้ ได้​ปิด​ปาก​สิงโต  </span><span class="v58_11_34"><sup id="Heb.11.34" class="v58_11_34">34</sup>ได้​ดับ​ไฟ​ที่​ไหม้​อย่าง​รุน‍แรง  ได้​พ้น​จาก​คม‍ดาบ ได้​เปลี่ยน​จาก​คน​อ่อน‌แอ​มา​เป็น​คน​เข้ม‍แข็ง มี​กำลัง​มาก​ใน​การ​สง‌คราม ได้​ตี​กอง‍ทัพ​ของ​ประ‌เทศ​อื่นๆ แตก‍พ่าย​ไป </span><span class="v58_11_35"><sup id="Heb.11.35" class="v58_11_35">35</sup>พวก​ผู้​หญิง​ก็​ได้​คน​ของ​พวก​นาง​ที่​เป็น​ขึ้น​จาก​ความ​ตาย  บาง‍คน​ถูก​ทร‌มาน​แต่​ก็​ไม่​ยอม‍รับ​การ​ปลด‍ปล่อย เพื่อ​จะ​ได้​เป็น​ขึ้น​มา​สู่​ชีวิต​ที่​ดี​กว่า </span><span class="v58_11_36"><sup id="Heb.11.36" class="v58_11_36">36</sup>บาง‍คน​พบ​กับ​การ​เยาะ‍เย้ย​และ​การ​โบย‍ตี และ​ยัง​ถูก​ล่าม‍โซ่​และ​ถูก​ขัง‍คุก​ด้วย  </span><span class="v58_11_37"><sup id="Heb.11.37" class="v58_11_37">37</sup>บาง‍คน​ถูก​ขว้าง​ด้วย​ก้อน‍หิน  บาง‍คน​ถูก​เลื่อย​เป็น​สอง​ท่อน  บาง‍คน​ถูก​ฆ่า​ด้วย​คม‍ดาบ บาง‍คน​ก็​นุ่ง‍ห่ม​หนัง​แกะ​หนัง​แพะ​พเน‌จร​ไป สิ้น‍เนื้อ‍ประ‌ดา‍ตัว ตก‍ระกำ‍ลำ‌บาก​และ​ถูก​ทำ​ทา‌รุณ </span><span class="v58_11_38"><sup id="Heb.11.38" class="v58_11_38">38</sup>แผ่น‍ดิน​โลก​ไม่​คู่‍ควร​กับ​คน​เช่น​นั้น​เลย เขา​พเน‌จร​ไป​ตาม​ถิ่น‍ทุร‌กัน‌ดาร​และ​ตาม​ภูเขา ใน​ถ้ำ​และ​ใน​โพรง​ใต้‍ดิน</span></p>
  <p class="p"><span class="v58_11_39"><sup id="Heb.11.39" class="v58_11_39">39</sup>แม้​คน​เหล่า‍นี้​ทุก‍คน​ได้​รับ​การ​รับ‍รอง​เพราะ​ความ​เชื่อ  แต่​พวก‍เขา​ก็​ยัง​ไม่‍ได้​รับ​สิ่ง​ที่​ทรง​สัญญา​ไว้  </span><span class="v58_11_40"><sup id="Heb.11.40" class="v58_11_40">40</sup>เพราะ​พระ‍เจ้า​ทรง​จัด‍เตรียม​สิ่ง​ที่​ประ‌เสริฐ​ยิ่ง‍กว่า‍นั้น​ไว้​สำหรับ​พวก‍เรา เพื่อ​พวก‍เขา​จะ​ถึง​ความ​สม‌บูรณ์​ด้วย‍กัน​กับ​พวก‍เรา </span></p>
</div>
<div id="Heb.12" class="chapter">
  <h2>ฮีบรู 12</h2>
  <h3 class="s">การ​ตี‍สอน​ของ​องค์‍พระ‍ผู้‍เป็น‍เจ้า</h3>
  <p class="p"><span class="v58_12_1"><sup id="Heb.12.1" class="v58_12_1">1</sup>เพราะ‍ฉะนั้น เมื่อ​เรา​มี​พยาน ​มาก‍มาย​อยู่​รอบ‍ข้าง​อย่าง‍นี้​แล้ว​ก็​ขอ​ให้​เรา​ละ‍ทิ้ง​ทุก‍อย่าง​ที่​ถ่วง​อยู่ และ​บาป​ที่​เกาะ​แน่น  ขอ​ให้​เรา​ยัง​คง​วิ่ง‍แข่ง​ด้วย​ความ​ทรหด​อดทน​ใน​การ​แข่ง‍ขัน​ที่​อยู่​ข้าง‍หน้า​เรา </span><span class="v58_12_2"><sup id="Heb.12.2" class="v58_12_2">2</sup>โดย​จับ​ตา​มอง​ที่​พระ‍เยซู​ผู้​เบิก​ทาง​ความ​เชื่อ และ​ผู้​ทรง​ทำ​ให้​ความ​เชื่อ​นั้น​สม‌บูรณ์ พระ‍องค์​ทรง​สู้​ทน​ต่อ​กาง‌เขน เพื่อ ​ความ​ยินดี​ที่​อยู่​ต่อ‍หน้า​พระ‍องค์ ทรง​ถือ‍ว่า​ความ​อับอาย​นั้น​ไม่​เป็น​สิ่ง‍สำคัญ และ​พระ‍องค์​ประ‌ทับ​เบื้อง‍ขวา​พระ‍ที่‍นั่ง​ของ​พระ‍เจ้า</span></p>
  <p class="p"><span class="v58_12_3"><sup id="Heb.12.3" class="v58_12_3">3</sup>ท่าน‍ทั้ง‍หลาย​จง​คิด‍ถึง​พระ‍องค์​ผู้​ทรง​ยอม​ทน​ต่อ​การ​คัด‍ค้าน​ของ​คน‍บาป เพื่อ​ท่าน​จะ​ไม่​อ่อน‍ล้า​และ​ไม่​ท้อ‍ใจ </span><span class="v58_12_4"><sup id="Heb.12.4" class="v58_12_4">4</sup>ใน​การ​ต่อ‍สู้​กับ​บาป​นั้น ท่าน​ยัง​ไม่‍ได้​สู้​จน‍ถึง​กับ​ต้อง​หลั่ง​เลือด​เลย </span><span class="v58_12_5"><sup id="Heb.12.5" class="v58_12_5">5</sup>และ​ท่าน​ได้​ลืม​คำ​เตือน​ที่​พระ‍องค์​ทรง​เตือน​พวก‍ท่าน​ใน​ฐานะ​ที่​เป็น​บุตร​ว่า</span></p>
  <p class="q1"><span class="v58_12_5"><span class="qt">“บุตร‍ชาย​ของ​เรา​เอ๋ย อย่า​ละ‌เลย​ต่อ​การ​ตี‍สอน​ของ​องค์‍พระ‍ผู้‍เป็น‍เจ้า</span></span></p>
  <p class="q2"><span class="v58_12_5"><span class="qt">และ​อย่า​ท้อ‍ใจ​เมื่อ​พระ‍องค์​ทรง​ตัก‍เตือน</span></span></p>
  <p class="q1"><span class="v58_12_6"><sup id="Heb.12.6" class="v58_12_6">6</sup><span class="qt">เพราะ​องค์‍พระ‍ผู้‍เป็น‍เจ้า​ทรง​ตี‍สอน​ผู้​ที่​พระ‍องค์​ทรง​รัก</span></span></p>
  <p class="q2"><span class="v58_12_6"><span class="qt">และ​เมื่อ​พระ‍องค์​ทรง​รับ​ใคร​เป็น​บุตร พระ‍องค์​ก็​ทรง​เฆี่ยน‍ตี​คน​นั้น” </span> </span></p>
  <p class="m"><span class="v58_12_7"><sup id="Heb.12.7" class="v58_12_7">7</sup>ท่าน‍ทั้ง‍หลาย​จง​สู้​ทน​เอา​เถอะ​เพราะ​เป็น​การ​ตี‍สอน พระ‍เจ้า​ทรง​ปฏิ‌บัติ​ต่อ​ท่าน​เหมือน​ท่าน​เป็น​บุตร​ของ​พระ‍องค์ เพราะ​ว่า​มี​บุตร​คน​ไหน​บ้าง​ที่​บิดา​ไม่​ตี‍สอน? </span><span class="v58_12_8"><sup id="Heb.12.8" class="v58_12_8">8</sup>แต่​ถ้า​ท่าน‍ทั้ง‍หลาย​ไม่‍ได้​ถูก​ตี‍สอน​เช่น‍เดียว‍กับ​คน​อื่นๆ ท่าน​ก็​ไม่​ใช่​บุตร แต่​เป็น​ลูก​นอก​กฎ‍หมาย </span><span class="v58_12_9"><sup id="Heb.12.9" class="v58_12_9">9</sup>ยิ่ง​ไป​กว่า​นั้น เรา​ทั้ง‍หลาย​มี​บิดา​เป็น​มนุษย์​ที่​ตี‍สอน​เรา และ​เรา​ก็​นับ‍ถือ​บิดา​นั้น เรา​จึง​ยิ่ง​ควร​อยู่​ใต้​บัง‍คับ​ของ​พระ‍บิดา​แห่ง​จิต‍วิญ‌ญาณ และ​ดำรง​ชีวิต​อยู่​ไม่​ใช่​หรือ? </span><span class="v58_12_10"><sup id="Heb.12.10" class="v58_12_10">10</sup>เพราะ​บิดา​ที่​เป็น​มนุษย์​ตี‍สอน​เรา​เพียง​ชั่ว​เวลา​เล็ก‍น้อย​ตาม​ความ​เห็น​ดี​เห็น‍ชอบ​ของ​พวก‍เขา แต่​พระ‍องค์​ทรง​ตี‍สอน​เพื่อ​ประ‌โยชน์​ของ​เรา เพื่อ​เรา​จะ​มี​ส่วน​ใน​ความ​บริ‌สุทธิ์​ของ​พระ‍องค์ </span><span class="v58_12_11"><sup id="Heb.12.11" class="v58_12_11">11</sup>การ​ตี‍สอน​ทุก‍อย่าง​ดู​ไม่​น่า‍ยินดี​เลย​ใน​เวลา​นั้น แต่​น่า‍เศร้า‍ใจ แต่​ภาย‍หลัง​ก็​ก่อ​ให้​เกิด‍ผล​คือ​สันติ‍สุข​และ​ความ​ชอบ‍ธรรม แก่​บรร‌ดา​คน​ที่​ถูก​ฝึก‍ฝน​โดย​การ​ตี‍สอน​นั้น</span></p>
  <p class="p"><span class="v58_12_12"><sup id="Heb.12.12" class="v58_12_12">12</sup>เหตุ‍ฉะนั้น​จง​เสริม​กำลัง​มือ​ที่​อ่อน‍แรง และ​เข่า​ที่​อ่อน‍ล้า  </span><span class="v58_12_13"><sup id="Heb.12.13" class="v58_12_13">13</sup>และ​จง​ทำ​หน‍ทาง​ให้​ตรง​เพื่อ​เท้า​ของ​พวก‍ท่าน  เพื่อ​ว่า​ขา​ที่​เขยก​นั้น​จะ​ได้​ไม่​เคล็ด แต่​จะ​หาย​เป็น​ปกติ</span></p>
  <h3 class="s">คำ‍เตือน​ไม่‍ให้​ปฏิ‌เสธ​พระ‍คุณ​พระ‍เจ้า</h3>
  <p class="p"><span class="v58_12_14"><sup id="Heb.12.14" class="v58_12_14">14</sup>จง​มุ่ง‍มั่น​ที่​จะ​ได้​อยู่​อย่าง​สงบ‍สุข​กับ​ทุก​คน​และ​ที่​จะ​ได้​ความ​บริ‌สุทธิ์ เพราะ​ถ้า​ปราศ‌จาก​ความ​บริ‌สุทธิ์​แล้ว ก็​จะ​ไม่‍มี​ใคร​ได้​เห็น​องค์‍พระ‍ผู้‍เป็น‍เจ้า​เลย </span><span class="v58_12_15"><sup id="Heb.12.15" class="v58_12_15">15</sup>จง​ระวัง​ให้​ดี อย่า​ให้​ใคร​ขาด​จาก​พระ‍คุณ​ของ​พระ‍เจ้า และ​อย่า​ให้​มี​ราก​ขม‍ขื่น งอก‍ขึ้น​มา ก่อ​ความ​ยุ่ง‍ยาก​ให้​และ​ทำ​ให้​หลาย​คน​เป็น​มลทิน </span><span class="v58_12_16"><sup id="Heb.12.16" class="v58_12_16">16</sup>อย่า​ให้​ใคร​เป็น​คน​ที่​ประ‌พฤติ​ผิด​ทาง​เพศ หรือ​เป็น​คน​ไม่​นับ‍ถือ​พระ‍เจ้า​เหมือน​อย่าง​เอ‌ซาว ผู้​ขาย​สิทธิ​ของ​บุตร‍หัว‍ปี เพราะ​เห็น​แก่​อาหาร​เพียง​มื้อ​เดียว  </span><span class="v58_12_17"><sup id="Heb.12.17" class="v58_12_17">17</sup>เพราะ​พวก‍ท่าน​ก็​รู้​อยู่​แล้ว​ว่า ต่อ‍มา​ภาย‍หลัง​เมื่อ​เอ‌ซาว​อยาก​ได้​รับ‍พร​นั้น​เป็น​มรดก เขา​ก็​ถูก​ปฏิ‌เสธ และ​ไม่​พบ​หน‍ทาง​แก้‍ไข แม้‍ว่า​เขา​ได้​แสวง‍หา​พร​นั้น​จน​น้ำ‍ตา​ไหล </span></p>
  <p class="p"><span class="v58_12_18"><sup id="Heb.12.18" class="v58_12_18">18</sup>พวก‍ท่าน​ไม่‍ได้​มา​ถึง​ภูเขา​ที่​จะ​ถูก‍ต้อง​ด้วย​มือ​ได้ หรือ​มา​ถึง​ไฟ​ที่​ไหม้ หรือ​มา​ถึง​ความ​มืด หรือ​มา​ถึง​ที่​มืด‍มิด หรือ​มา​ถึง​ลม‍พายุ </span><span class="v58_12_19"><sup id="Heb.12.19" class="v58_12_19">19</sup>หรือ​มา​ถึง​เสียง​แตร หรือ​มา​ถึง​พระ‍สุร‌เสียง​ตรัส ที่​คน​เหล่า‍นั้น​เมื่อ​ได้‍ยิน​แล้ว​ก็​อ้อน‍วอน‍ขอ​ไม่‍ให้​ตรัส​กับ​พวก‍เขา​อีก  </span><span class="v58_12_20"><sup id="Heb.12.20" class="v58_12_20">20</sup>เพราะ​พวก‍เขา​ทน​ข้อ‍ความ​ที่​ทรง​บัญญัติ​ไว้​นั้น​ไม่‍ได้ คือ​ที่​ว่า <span class="qt">“แม้​แต่​สัตว์​ที่​แตะ‍ต้อง​ภูเขา​นั้น​ก็​จะ​ถูก​ขว้าง​ด้วย​ก้อน‍หิน​จน​ตาย” </span>  </span><span class="v58_12_21"><sup id="Heb.12.21" class="v58_12_21">21</sup>สิ่ง​ที่​เห็น​นั้น​น่า‍กลัว​จริงๆ จน​โม‌เสส​เอง​ก็​กล่าว​ว่า <span class="qt">“ข้าพ‌เจ้า​กลัว​จน​ตัว‍สั่น” </span> </span></p>
  <p class="p"><span class="v58_12_22"><sup id="Heb.12.22" class="v58_12_22">22</sup>แต่​ไม่​ใช่​อย่าง​นั้น ท่าน‍ทั้ง‍หลาย​มา​ถึง​ภูเขา​ศิ‌โยน และ​มา​ถึง​นคร​ของ​พระ‍เจ้า​ผู้​ทรง​พระ‍ชนม์​อยู่ คือ​นคร​เย‌รู‌ซา‌เล็ม​แห่ง​สวรรค์ และ​มา​ถึง​ที่​ชุม‌นุม​รื่น‍เริง​ของ​ทูต‍สวรรค์​มาก‍มาย​เหลือ​ที่​จะ​นับ​ได้ </span><span class="v58_12_23"><sup id="Heb.12.23" class="v58_12_23">23</sup>และ​มา​ถึง​คริสต‌จักร​ของ​บรร‌ดา​บุตร‍หัว‍ปี​ผู้​มี​ชื่อ​จา‌รึก​ไว้​ใน​สวรรค์​แล้ว และ​มา​ถึง​พระ‍เจ้า​ผู้​ทรง​พิพาก‌ษา​ทุก​คน และ​มา​ถึง​จิต‍วิญ‌ญาณ​ของ​คน​ชอบ‍ธรรม​ซึ่ง​ถึง​ความ​สม‌บูรณ์​แล้ว </span><span class="v58_12_24"><sup id="Heb.12.24" class="v58_12_24">24</sup>และ​มา​ถึง​พระ‍เยซู​คน​กลาง​แห่ง​พันธ‌สัญญา​ใหม่ และ​มา​ถึง​พระ‍โลหิต​ประ‌พรม​ที่​กล่าว‍ถึง​สิ่ง​ที่​ดี​กว่า​เสียง​โลหิต​ของ​อา‌เบล </span></p>
  <p class="p"><span class="v58_12_25"><sup id="Heb.12.25" class="v58_12_25">25</sup>จง​ระวัง​ให้​ดี อย่า​ปฏิ‌เสธ​พระ‍องค์​ผู้​ตรัส​อยู่​นั้น เพราะ​ถ้า​เขา​เหล่า‍นั้น​ไม่​พ้น‍โทษ​เพราะ​ปฏิ‌เสธ​พระ‍องค์​ผู้​ทรง​เตือน​พวก‍เขา​บน​โลก พวก‍เรา​ผู้​เมิน‍หน้า​จาก​พระ‍องค์​ผู้​ทรง​เตือน​จาก​สวรรค์  ก็​จะ​ไม่​พ้น‍โทษ​มาก​กว่า​นั้น​อีก </span><span class="v58_12_26"><sup id="Heb.12.26" class="v58_12_26">26</sup>พระ‍สุร‌เสียง​ของ​พระ‍องค์​ใน​เวลา​นั้น​ทำ​ให้​แผ่น‍ดิน​สั่น‍สะ‌เทือน แต่​บัด‍นี้​พระ‍องค์​ตรัส​สัญญา​ว่า <span class="qt">“อีก‍ครั้ง‍หนึ่ง​เรา​จะ​ทำ​ให้​แผ่น‍ดิน‍ไหว </span> อีก‍ทั้ง<span class="qt">ฟ้า‍สวรรค์​ด้วย” </span>  </span><span class="v58_12_27"><sup id="Heb.12.27" class="v58_12_27">27</sup>และ​พระ‍ดำรัส​ที่​ตรัส​ว่า “อีก‍ครั้ง‍หนึ่ง”นั้น แสดง‍ว่า​สิ่ง​ที่​สั่น‍สะ‌เทือน​อัน​ได้​แก่​สิ่ง​ที่​ทรง​สร้าง​แล้ว​นั้น​จะ​ถูก​เอา​ออก​ไป เพื่อ​ให้​สิ่ง​ที่​ไม่​สั่น‍สะ‌เทือน​ดำรง​อยู่ </span><span class="v58_12_28"><sup id="Heb.12.28" class="v58_12_28">28</sup>เหตุ‍ฉะนั้น​เมื่อ​เรา​ได้​รับ​อาณา‌จักร​ที่​ไม่​สั่น‍สะ‌เทือน​แล้ว ก็​ให้​เรา​มี​ใจ​ขอบ‍พระ‍คุณ โดย​เหตุ‍นี้​เรา​จึง​นมัส‌การ​อย่าง​ที่​ชอบ‍พระ‍ทัย​ของ​พระ‍เจ้า ด้วย​ความ​เคารพ​และ​ด้วย​ความ​ยำ‌เกรง </span><span class="v58_12_29"><sup id="Heb.12.29" class="v58_12_29">29</sup>เพราะ‍ว่า​พระ‍เจ้า​ของ​เรา​นั้น​ทรง​เป็น​เพลิง​ที่​เผา‍ผลาญ </span></p>
</div>
<div id="Heb.13" class="chapter">
  <h2>ฮีบรู 13</h2>
  <h3 class="s">การ​ปรน‌นิ‌บัติ​ที่​พอ‍พระ‍ทัย​พระ‍เจ้า</h3>
  <p class="p"><span class="v58_13_1"><sup id="Heb.13.1" class="v58_13_1">1</sup>จง​ให้​ความ​รัก​ฉัน‍พี่‍น้อง​มี​อยู่​ต่อ​กัน​เสมอ​ไป </span><span class="v58_13_2"><sup id="Heb.13.2" class="v58_13_2">2</sup>อย่า​ละ‌เลย​ที่​จะ​ต้อน‍รับ​แขก​แปลก​หน้า เพราะ‍ว่า​โดย​การ​ทำ​เช่น​นั้น บาง‍คน​ก็​ได้​ต้อน‍รับ​ทูต‍สวรรค์​โดย​ไม่​รู้​ตัว  </span><span class="v58_13_3"><sup id="Heb.13.3" class="v58_13_3">3</sup>จง​ระลึก‍ถึง​คน​เหล่า‍นั้น​ที่​ถูก​คุม‍ขัง​อยู่ เหมือน​หนึ่ง​ว่า​พวก‍ท่าน​ก็​ถูก​ขัง​อยู่​กับ​พวก‍เขา​ด้วย จง​ระลึก‍ถึง​คน​เหล่า‍นั้น​ที่​ถูก​ทำ​ทา‌รุณ เหมือน​หนึ่ง​ว่า​ร่าง‍กาย​ของ​พวก‍ท่าน​ก็​ถูก​กระ‌ทำ​ด้วย </span><span class="v58_13_4"><sup id="Heb.13.4" class="v58_13_4">4</sup>จง​ให้​การ​สมรส​เป็น​ที่​นับ‍ถือ​แก่​คน​ทั้ง‍ปวง และ​ให้​เตียง​สมรส​ปราศ‌จาก​มลทิน เพราะ​คน​ที่​ประ‌พฤติ​ผิด​ทาง​เพศ และ​คน​ที่​ล่วง‍ประ‌เวณี​นั้น​พระ‍เจ้า​จะ​ทรง​พิพาก‌ษา </span><span class="v58_13_5"><sup id="Heb.13.5" class="v58_13_5">5</sup>ท่าน​อย่า​เป็น​คน​เห็น​แก่​เงิน จง​พอ‍ใจ​ใน​สิ่ง​ที่​ท่าน​มี​อยู่ เพราะ‍ว่า​พระ‍องค์​ได้​ตรัส​ว่า <span class="qt">“เรา​จะ​ไม่​ละ​ท่าน​หรือ​ทอด‍ทิ้ง​ท่าน​เลย” </span>  </span><span class="v58_13_6"><sup id="Heb.13.6" class="v58_13_6">6</sup>เพราะ‍ฉะนั้น​เรา​อาจ​กล่าว​ด้วย​ความ​มั่น‍ใจ​ว่า</span></p>
  <p class="q1"><span class="v58_13_6"><span class="qt">“องค์‍พระ‍ผู้‍เป็น‍เจ้า​เป็น​พระ​ผู้​ช่วย​ของ​ข้าพ‌เจ้า</span></span></p>
  <p class="q2"><span class="v58_13_6"><span class="qt">ข้าพ‌เจ้า​จะ​ไม่​กลัว</span></span></p>
  <p class="q1"><span class="v58_13_6"><span class="qt">ใคร​จะ​ทำ​อะไร​กับ​ข้าพ‌เจ้า​ได้​เล่า?” </span> </span></p>
  <p class="p"><span class="v58_13_7"><sup id="Heb.13.7" class="v58_13_7">7</sup>จง​ระลึก‍ถึง​บรร‌ดา​ผู้‍นำ​ของ​พวก‍ท่าน ผู้​กล่าว​พระ‍วจนะ​ของ​พระ‍เจ้า​กับ​พวก‍ท่าน จง​พิจาร‌ณา‍ดู​ผล​บั้น‍ปลาย​ชีวิต​ของ​พวก‍เขา แล้ว​จง​เลียน‍แบบ​ความ​เชื่อ​ของ​พวก‍เขา </span><span class="v58_13_8"><sup id="Heb.13.8" class="v58_13_8">8</sup>พระ‍เยซู‍คริสต์​ทรง​เหมือน​เดิม​ทั้ง​วาน‍นี้ และ​วัน‍นี้ และ​ตลอด‍ไป​เป็น​นิตย์ </span><span class="v58_13_9"><sup id="Heb.13.9" class="v58_13_9">9</sup>อย่า​หลง‍ไป​ตาม​คำ‍สอน​แปลกๆ ต่างๆ เพราะ‍ว่า​เป็น​การ​ดี​ที่​จะ​ให้​ใจ​เข้ม‍แข็ง​โดย​พระ‍คุณ ไม่​ใช่​โดย​กฎ‍เกณฑ์​เรื่อง​อาหาร  ซึ่ง​ไม่​เป็น​ประ‌โยชน์​แก่​คน​ที่​ดำ‌เนิน​ตาม​เลย </span><span class="v58_13_10"><sup id="Heb.13.10" class="v58_13_10">10</sup>เรา​มี​แท่น‍บูชา​แท่น​หนึ่ง และ​คน​ที่​ปรน‌นิ‌บัติ​ใน​พลับ‌พลา​นั้น​ไม่‍มี​สิทธิ์​รับ‍ประ‌ทาน​ของ​จาก​แท่น​นั้น </span><span class="v58_13_11"><sup id="Heb.13.11" class="v58_13_11">11</sup>เพราะ​ร่าง​ของ​สัตว์​เหล่า‍นั้น​ที่​มหา‍ปุ‌โร‌หิต​ได้​เอา​เลือด​เข้า​ไป​ใน​สถาน​ศักดิ์‍สิทธิ์ เพื่อ​เป็น​เครื่อง‍บูชา‍ลบ‍บาป​นั้น เขา​เอา​ไป​เผา​เสีย​นอก‍ค่าย  </span><span class="v58_13_12"><sup id="Heb.13.12" class="v58_13_12">12</sup>เพราะ‍ฉะนั้น พระ‍เยซู​จึง​ได้​ทรง​ทน‍ทุกข์​ภาย‍นอก​ประตู​นคร​เช่น‍เดียว‍กัน เพื่อ​ทรง​ชำระ​ประ‌ชา‍ชน​ให้​บริ‌สุทธิ์​ด้วย​พระ‍โลหิต​ของ​พระ‍องค์​เอง </span><span class="v58_13_13"><sup id="Heb.13.13" class="v58_13_13">13</sup>เพราะ‍ฉะนั้น ให้​เรา​ออก​ไป​หา​พระ‍องค์​ภาย‍นอก​ค่าย​นั้น โดย​แบก‍รับ​คำ​ดู‍หมิ่น​เหยียด‍หยาม​ที่​พระ‍องค์​ทรง​ทน  </span><span class="v58_13_14"><sup id="Heb.13.14" class="v58_13_14">14</sup>เพราะ‍ว่า​เรา​ไม่‍มี​นคร​ที่​ถาวร​อยู่​ที่‍นี่ แต่​เรา​แสวง‍หา​นคร​ที่​จะ​มา​ใน​ภาย‍หน้า </span><span class="v58_13_15"><sup id="Heb.13.15" class="v58_13_15">15</sup>เพราะ‍ฉะนั้น ให้​เรา​ถวาย​คำ​สรร‌เสริญ​เป็น​เครื่อง‍บูชา​แด่​พระ‍เจ้า​ตลอด‍ไป​โดย​ทาง​พระ‍องค์​นั้น คือ​ถวาย​ผล​จาก​ปาก​ที่​ยอม‍รับ​เชื่อ​พระ‍นาม​ของ​พระ‍องค์ </span><span class="v58_13_16"><sup id="Heb.13.16" class="v58_13_16">16</sup>อย่า​ละ‌เลย​ที่​จะ​ทำ​ความ​ดี และ​แบ่ง‍ปัน​ข้าว‍ของ​ซึ่ง​กัน​และ​กัน เพราะ​เครื่อง‍บูชา​อย่าง​นั้น​เป็น​ที่​พอ‍พระ‍ทัย​พระ‍เจ้า</span></p>
  <p class="p"><span class="v58_13_17"><sup id="Heb.13.17" class="v58_13_17">17</sup>จง​นบ‌นอบ​เชื่อ‍ฟัง ​บรร‌ดา​ผู้‍นำ​ของ​ท่าน‍ทั้ง‍หลาย เพราะ​ว่า​พวก‍เขา​ดู‍แล​รักษา​จิต‍วิญ‌ญาณ​ของ​พวก‍ท่าน​อยู่​อย่าง​คน​ที่​ต้อง​ถวาย​ราย‍งาน จง​ให้​พวก‍เขา​ทำ‍งาน​นี้​ด้วย​ความ​ชื่น‍ชม​ยินดี ไม่​ใช่​ด้วย​ความ​เศร้า‍ใจ ซึ่ง​จะ​ไม่​เป็น​ประ‌โยชน์​แก่​พวก‍ท่าน​เลย</span></p>
  <p class="p"><span class="v58_13_18"><sup id="Heb.13.18" class="v58_13_18">18</sup>จง​อธิษ‌ฐาน​เผื่อ​เรา เพราะ​เรา​แน่‍ใจ​ว่า​เรา​มี​มโน‌ธรรม​ที่​ดี​และ​ปรารถ‌นา​ที่​จะ​ประ‌พฤติ​ตัว​ดี‍งาม​ใน​ทุก​เรื่อง </span><span class="v58_13_19"><sup id="Heb.13.19" class="v58_13_19">19</sup>ข้าพ‌เจ้า​ขอ‍ร้อง​พวก‍ท่าน​มาก​ขึ้น​ให้​อธิษ‌ฐาน​เช่น​นั้น เพื่อ​ว่า​ข้าพ‌เจ้า​จะ​ได้​กลับ​ไป​อยู่​กับ​ท่าน​เร็ว​ยิ่ง‍ขึ้น</span></p>
  <h3 class="s">คำ​อวย‍พร​และ​คำ​อำลา</h3>
  <p class="p"><span class="v58_13_20"><sup id="Heb.13.20" class="v58_13_20">20</sup>ขอ​พระ‍เจ้า​แห่ง​สันติ‍สุข ผู้​ทรง​นำ​พระ​ผู้‍เลี้ยง‍แกะ​ยิ่ง‍ใหญ่​คือ​พระ‍เยซู​องค์‍พระ‍ผู้‍เป็น‍เจ้า​ของ​พวก‍เรา​ขึ้น​มา​จาก​ความ​ตาย โดย​โลหิต​แห่ง​พันธ‌สัญญา​นิ‌รันดร์ </span><span class="v58_13_21"><sup id="Heb.13.21" class="v58_13_21">21</sup>ทรง​ให้​พวก‍ท่าน​เพียบ‍พร้อม​ด้วย​สิ่ง​ดี​ทุก‍อย่าง เพื่อ​ที่​จะ​ทำ​ตาม​พระ‍ทัย​ของ​พระ‍องค์​โดย​ทรง​ทำ​งาน​ใน​เรา  ให้​เกิด‍ผล​เป็น​ที่​พอ‍พระ‍ทัย​ใน​สาย‍พระ‍เนตร​ของ​พระ‍องค์​ทาง​พระ‍เยซู‍คริสต์ ขอ​พระ‍สิริ​จง​มี​แด่​พระ‍องค์​สืบๆ ไป​เป็น​นิตย์ อา‌เมน</span></p>
  <p class="p"><span class="v58_13_22"><sup id="Heb.13.22" class="v58_13_22">22</sup>พี่‍น้อง​ทั้ง‍หลาย ข้าพ‌เจ้า​ขอ​วิง‍วอน​พวก‍ท่าน​ให้​อดทน​ฟัง​คำ​เตือน‍สติ​นี้ เพราะ​ข้าพ‌เจ้า​เขียน​มา​ถึง​พวก‍ท่าน​แต่​เพียง​ย่อๆ เท่า​นั้น </span><span class="v58_13_23"><sup id="Heb.13.23" class="v58_13_23">23</sup>พวก‍ท่าน​พึง​ทราบ​ว่า​ทิ‌โม‌ธี​น้อง​ของ​เรา​ถูก​ปล่อย​เป็น​อิสระ​แล้ว ถ้า​เขา​มา​ถึง​เร็ว ข้าพ‌เจ้า​กับ​เขา​ก็​จะ​ไป​พบ​พวก‍ท่าน </span><span class="v58_13_24"><sup id="Heb.13.24" class="v58_13_24">24</sup>ข้าพ‌เจ้า​ขอ​ฝาก​คำ​ทัก‍ทาย​มา​ยัง​บรร‌ดา​ผู้‍นำ​ของ​พวก‍ท่าน และ​ธรร‌มิก‌ชน​ทั้ง‍ปวง พวก​พี่‍น้อง​ที่​มา​จาก​อิตาลี​ก็​ฝาก​คำ​ทัก‍ทาย​มา​ยัง​พวก‍ท่าน​ด้วย </span><span class="v58_13_25"><sup id="Heb.13.25" class="v58_13_25">25</sup>ขอ​พระ‍คุณ​ดำรง​อยู่​กับ​ท่าน​ทุก​คน​เถิด </span></p>
</div>