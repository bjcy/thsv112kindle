<h1 id="1Thess">1 เธสะโลนิกา</h1>
<div id="1Thess_nav">
  <p> <a href="#1Thess.1" class="nobr">1&nbsp;เธสะโลนิกา&nbsp;1</a>&nbsp;&nbsp;&nbsp; <a href="#1Thess.2" class="nobr">1&nbsp;เธสะโลนิกา&nbsp;2</a>&nbsp;&nbsp;&nbsp; <a href="#1Thess.3" class="nobr">1&nbsp;เธสะโลนิกา&nbsp;3</a>&nbsp;&nbsp;&nbsp; <a href="#1Thess.4" class="nobr">1&nbsp;เธสะโลนิกา&nbsp;4</a>&nbsp;&nbsp;&nbsp; <a href="#1Thess.5" class="nobr">1&nbsp;เธสะโลนิกา&nbsp;5</a>&nbsp;&nbsp;&nbsp;</p>
</div>
<h2 id="1Thess.1">1 เธสะโลนิกา 1</h2>
<div class="chapter">
  <h3 class="s">การ​ทัก‍ทาย</h3>
  <p class="p"><span class="v52_1_1"><sup id="1Thess.1.1" class="v52_1_1">1</sup>เปา‌โล สิล‌วา‌นัส และ​ทิ‌โม‌ธี</span></p>
  <p class="p"><span class="v52_1_1">เรียน คริสต‌จักร​ของ​ชาว‍เมือง​เธ‌สะ‌โล‌นิ‌กา  ใน​พระ‍เจ้า​พระ‍บิดา​และ​พระ‍เยซู‍คริสต์​องค์‍พระ‍ผู้‍เป็น‍เจ้า</span></p>
  <p class="p"><span class="v52_1_1">ขอ​ให้​พระ‍คุณ​และ​สันติ‍สุข​ดำรง​อยู่​กับ​ท่าน‍ทั้ง‍หลาย​เถิด</span></p>
  <h3 class="s">ความ​เชื่อ​และ​ตัว‍อย่าง​ของ​ชาว​เธ‌สะ‌โล‌นิ‌กา</h3>
  <p class="p"><span class="v52_1_2"><sup id="1Thess.1.2" class="v52_1_2">2</sup>เรา​ขอบ‍พระ‍คุณ​พระ‍เจ้า​เพราะ​พวก‍ท่าน​ทุก​คน​ตลอด‍เวลา และ​เมื่อ​อธิษ‌ฐาน​ก็​เอ่ย​ถึง​ท่าน​เสมอ </span><span class="v52_1_3"><sup id="1Thess.1.3" class="v52_1_3">3</sup>ต่อ‍พระ‍พักตร์​พระ‍เจ้า​พระ‍บิดา​ของ​เรา คือ​รำลึก​ถึง​ความ​เชื่อ​ของ​ท่าน​ที่​แสดง​ออก​เป็น​การ​กระ‌ทำ ถึง​ความ​รัก​ที่​ท่าน​เต็ม‍ใจ​ทำ‍งาน​หนัก และ​ถึง​ความ​ทรหด​อดทน​ซึ่ง​เกิด​จาก​ความ​หวัง​ใน​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา </span><span class="v52_1_4"><sup id="1Thess.1.4" class="v52_1_4">4</sup>พี่‍น้อง​ทั้ง‍หลาย ผู้​เป็น​ที่‍รัก​ของ​พระ‍เจ้า เรา​ทราบ​แน่​ว่า​พระ‍เจ้า​ได้​ทรง​เลือก‍สรร​ท่าน‍ทั้ง‍หลาย​ไว้​แล้ว </span><span class="v52_1_5"><sup id="1Thess.1.5" class="v52_1_5">5</sup>และ​ข่าว‍ประ‌เสริฐ​ของ​เรา​ที่​มา​ถึง​ท่าน​ไม่‍ได้​มา​ด้วย​ถ้อย‍คำ​เท่า​นั้น แต่​ด้วย​ฤทธิ์‍เดช ด้วย​พระ‍วิญ‌ญาณ‍บริ‌สุทธิ์ และ​ด้วย​ความ​มั่น‍ใจ​อัน​เต็ม​เปี่ยม ท่าน‍ทั้ง‍หลาย​รู้​อยู่​แล้ว​ว่า เรา​เป็น​คน​อย่าง‍ไร​ใน​หมู่​พวก‍ท่าน​เพราะ​เห็น​แก่​ท่าน </span><span class="v52_1_6"><sup id="1Thess.1.6" class="v52_1_6">6</sup>และ​ท่าน​ก็​ทำ​ตาม​อย่าง​ของ​เรา และ​ของ​องค์‍พระ‍ผู้‍เป็น‍เจ้า โดย​ที่​ท่าน​ได้​รับ​คำ‍สอน​นั้น​ด้วย​ความ​ยาก‍ลำ‌บาก​มาก  แต่​ท่าน​ยัง​มี​ความ​ชื่น‍ชม​ยินดี​ซึ่ง​เกิด​จาก​พระ‍วิญ‌ญาณ‍บริ‌สุทธิ์ </span><span class="v52_1_7"><sup id="1Thess.1.7" class="v52_1_7">7</sup>เพราะ​เหตุ‍นั้น​ท่าน​จึง​เป็น​แบบ‍อย่าง​แก่​คน​ที่​เชื่อ​แล้ว ใน​แคว้น​มา‌ซิ‌โด‌เนีย​และ​แคว้น​อา‌คา‌ยา </span><span class="v52_1_8"><sup id="1Thess.1.8" class="v52_1_8">8</sup>เพราะ‍ว่า​คำ‍สอน​เรื่อง​องค์‍พระ‍ผู้‍เป็น‍เจ้า​ได้​เลื่อง‍ลือ​ออก​ไป​จาก​พวก‍ท่าน ไม่​ใช่​แต่​ใน​แคว้น​มา‌ซิ‌โด‌เนีย​และ​ใน​แคว้น​อา‌คา‌ยา​เท่า​นั้น แต่​ความ​เชื่อ​ของ​ท่าน​ใน​พระ‍เจ้า​ได้​เลื่อง‍ลือ​ไป​ทุก​แห่ง‍หน จน​เรา​ไม่​จำ‍เป็น​ต้อง​พูด​อะไร​อีก </span><span class="v52_1_9"><sup id="1Thess.1.9" class="v52_1_9">9</sup>เพราะ​คน​เหล่า‍นั้น​ร่ำ‍ลือ​กัน​ว่า​พวก‍ท่าน​ให้​การ​ต้อน‍รับ​เรา​ดี​ขนาด​ไหน และ​กล่าว‍ถึง​การ​ที่​ท่าน​ได้​ละ‍ทิ้ง​รูป‍เคารพ​และ​หัน​มา‍หา​พระ‍เจ้า เพื่อ​รับ‍ใช้​พระ‍เจ้า​ผู้​ทรง​พระ‍ชนม์​อยู่​และ​เที่ยง‍แท้ </span><span class="v52_1_10"><sup id="1Thess.1.10" class="v52_1_10">10</sup>และ​รอ‍คอย​พระ‍บุตร​ของ​พระ‍เจ้า​จาก​สวรรค์ ซึ่ง​พระ‍องค์​ทรง​ให้​เป็น​ขึ้น​จาก​ตาย คือ​พระ‍เยซู​ผู้​ทรง​ช่วย​เรา​ให้​พ้น​จาก​พระ‍พิโรธ​ที่​จะ​มี​มา​ภาย‍หน้า​นั้น</span></p>
</div>
<h2 id="1Thess.2">1 เธสะโลนิกา 2</h2>
<div class="chapter">
  <h3 class="s">พันธ‌กิจ​ของ​เปา‌โล​ใน​เธ‌สะ‌โล‌นิ‌กา</h3>
  <p class="p"><span class="v52_2_1"><sup id="1Thess.2.1" class="v52_2_1">1</sup>พี่‍น้อง​ทั้ง‍หลาย ท่าน​เอง​ก็​ทราบ​ว่า​การ​ที่​เรา​มา​เยี่ยม​ท่าน​นั้น​ไม่​ไร้​ประ‌โยชน์​เลย </span><span class="v52_2_2"><sup id="1Thess.2.2" class="v52_2_2">2</sup>ถึง‍แม้‍ว่า​เรา​ต้อง​ทน​การ​ยาก‍ลำ‌บาก และ​ได้​รับ​การ​อัปยศ​ต่างๆ มา​แล้ว​ที่​เมือง​ฟี‌ลิป‌ปี  ซึ่ง​ท่าน​ก็​ทราบ​อยู่ เรา​ก็​ยัง​มี​ใจ​กล้า​ใน​พระ‍เจ้า​ของ​เรา​ที่​ได้​ประ‌กาศ​ข่าว‍ประ‌เสริฐ​ของ​พระ‍เจ้า​แก่​พวก‍ท่าน ทั้งๆ ที่​ต้อง​เผชิญ​กับ​อุป‌สรรค​มาก‍มาย  </span><span class="v52_2_3"><sup id="1Thess.2.3" class="v52_2_3">3</sup>เพราะ‍ว่า​คำ​เตือน‍สติ​ของ​เรา​ไม่‍ได้​เกิด​มา​จาก​ความ​คิด​ผิด หรือ​เจตนา​ไม่​บริ‌สุทธิ์​หรือ​อุบาย​ใดๆ </span><span class="v52_2_4"><sup id="1Thess.2.4" class="v52_2_4">4</sup>แต่​ว่า​พระ‍เจ้า​ทรง​เห็น‍ชอบ​ที่​จะ​มอบ​ข่าว‍ประ‌เสริฐ​ไว้​กับ​เรา เรา​จึง​ประ‌กาศ​ไป ไม่​ใช่​เพื่อ​ให้​เป็น​ที่​พอ‍ใจ​ของ​มนุษย์ แต่​ให้​เป็น​ที่​พอ‍พระ‍ทัย​ของ​พระ‍เจ้า ผู้​ทรง​ชัน‌สูตร​ใจ​เรา </span><span class="v52_2_5"><sup id="1Thess.2.5" class="v52_2_5">5</sup>ท่าน​ก็​รู้​อยู่​และ​พระ‍เจ้า​ทรง​เป็น​พยาน​ฝ่าย​เรา​ว่า​เรา​ไม่‍ได้​ใช้​คำ​ยก‍ยอ​ใดๆ หรือ​คำ​พูด​เคลือบ‍คลุม​เพื่อ​ความ​โลภ </span><span class="v52_2_6"><sup id="1Thess.2.6" class="v52_2_6">6</sup>หรือ​แสวง‍หา​ศักดิ์‍ศรี​จาก​มนุษย์ ไม่​ว่า​จะ​เป็น​จาก​ท่าน​หรือ​จาก​คน‍อื่น </span><span class="v52_2_7"><sup id="1Thess.2.7" class="v52_2_7">7</sup>เรา​ใน​ฐานะ​อัคร‌ทูต​ของ​พระ‍คริสต์​จะ​เรียก‍ร้อง​สิ่ง‍เหล่า‍นี้​ก็​ได้ แต่​เรา​อยู่​ใน​หมู่​พวก‍ท่าน​ด้วย​ความ​สุภาพ‍อ่อน‍โยน  เหมือน​มารดา ​ที่​เลี้ยง‍ดู​ลูก​ของ​ตน </span><span class="v52_2_8"><sup id="1Thess.2.8" class="v52_2_8">8</sup>เมื่อ​เรา​รัก​ท่าน​อย่าง‍นี้​แล้ว เรา​ก็​มี​ใจ​พร้อม​ที่​จะ​เผื่อ‍แผ่​เจือ‍จาน ไม่​ใช่​แต่​เพียง​ข่าว‍ประ‌เสริฐ​ของ​พระ‍เจ้า​เท่า​นั้น แต่​อุทิศ​ตัว​เรา​ให้​แก่​ท่าน​ด้วย เพราะ​ท่าน‍ทั้ง‍หลาย​เป็น​ที่‍รัก​ยิ่ง​ของ​เรา</span></p>
  <p class="p"><span class="v52_2_9"><sup id="1Thess.2.9" class="v52_2_9">9</sup>พี่‍น้อง​ทั้ง‍หลาย ท่าน​คง​จำ​ได้​ถึง​การ​ทำ‍งาน​อัน​เหน็ด‍เหนื่อย และ​ความ​ยาก‍ลำ‌บาก​ของ​เรา เมื่อ​ประ‌กาศ​ข่าว‍ประ‌เสริฐ​ของ​พระ‍เจ้า​ให้​ท่าน​ฟัง เรา​ทำ‍งาน​ทั้ง​กลาง‍วัน​และ​กลาง‍คืน เพื่อ​จะ​ไม่​เป็น​ภาระ​แก่​ใคร​ใน​พวก‍ท่าน </span><span class="v52_2_10"><sup id="1Thess.2.10" class="v52_2_10">10</sup>ท่าน​เป็น​พยาน​ฝ่าย​เรา และ​พระ‍เจ้า​ก็​ทรง​เป็น​พยาน​ด้วย​ว่า​เรา​ได้​ประ‌พฤติ​ตัว​บริ‌สุทธิ์ เที่ยง‍ธรรม และ​ปราศ‌จาก​ข้อ​ตำ‌หนิ​ใน​หมู่​พวก‍ท่าน​ที่​เชื่อ </span><span class="v52_2_11"><sup id="1Thess.2.11" class="v52_2_11">11</sup>ดัง​ที่​ท่าน​รู้​แล้ว​ว่า การ​วาง​ตัว​ของ​เรา​ก็​เหมือน​บิดา​ทำ​ต่อ​บุตร </span><span class="v52_2_12"><sup id="1Thess.2.12" class="v52_2_12">12</sup>คือ​เตือน‍สติ หนุน‍ใจ​และ​กำ‍ชับ​ให้​ท่าน​ดำ‌เนิน​ชีวิต​อย่าง​เหมาะ‍สม​ต่อ​พระ‍เจ้า ผู้​ทรง​เรียก​ท่าน​ให้​เข้า‍มา​ใน​แผ่น‍ดิน​และ​ใน​พระ‍สิริ​ของ​พระ‍องค์ </span><span class="v52_2_13"><sup id="1Thess.2.13" class="v52_2_13">13</sup>เรา​ขอบ‍พระ‍คุณ​พระ‍เจ้า​เสมอ เพราะ‍ว่า​เมื่อ​ท่าน‍ทั้ง‍หลาย​ได้​รับ‍พระ‍วจนะ​ของ​พระ‍เจ้า ซึ่ง​ท่าน​ได้‍ยิน​จาก​เรา ท่าน​ไม่‍ได้​รับ​ไว้​อย่าง​เป็น​คำ​ของ​มนุษย์ แต่​ได้​รับ​ไว้​ตาม​ความ​เป็น​จริง คือ​เป็น​พระ‍วจนะ​ของ​พระ‍เจ้า ซึ่ง​กำลัง​ทำ‍งาน​อยู่​ภาย‍ใน​ท่าน​ที่​เชื่อ </span><span class="v52_2_14"><sup id="1Thess.2.14" class="v52_2_14">14</sup>พี่‍น้อง​ทั้ง‍หลาย ท่าน​ปฏิ‌บัติ​ตาม​อย่าง​คริสต‌จักร​ที่​อยู่​ใน​แคว้น​ยู‌เดีย ซึ่ง​เป็น​ของ​พระ‍เจ้า​ทาง​พระ‍เยซู‍คริสต์ เพราะ‍ว่า​ท่าน​ได้​รับ​ความ​ลำ‌บาก​จาก​พวก‍พ้อง​ของ​ตน  เหมือน​ที่​คน​เหล่า‍นั้น​ได้​รับ​จาก​ชาว​ยิว​ด้วย‍กัน </span><span class="v52_2_15"><sup id="1Thess.2.15" class="v52_2_15">15</sup>พวก​ยิว​ได้​ปลง‍พระ‍ชนม์​พระ‍เยซู​องค์‍พระ‍ผู้‍เป็น‍เจ้า ได้​ประ‌หาร​ชีวิต​พวก​ผู้‍เผย‍พระ‍วจนะ และ​ได้​ขับ‍ไล่​เรา​ออก​ไป  พวก‍เขา​ขัด‍พระ‍ทัย​พระ‍เจ้า และ​เป็น​ปฏิ‌ปักษ์​ต่อ​มนุษย์​ทุก​คน </span><span class="v52_2_16"><sup id="1Thess.2.16" class="v52_2_16">16</sup>โดย​ขัด‍ขวาง​ไม่‍ให้​เรา​ประ‌กาศ​แก่​คน‍ต่าง‍ชาติ​เพื่อ​ให้​ได้​รับ​ความ​รอด การ​ทำ​เช่น‍นี้​ส่ง​ผล​ให้​บาป​ของ​พวก‍เขา​เต็ม‍เปี่ยม แต่​ใน​ที่‍สุด​พระ‍พิโรธ​ของ​พระ‍เจ้า​ก็​ตก​อยู่​เหนือ​พวก‍เขา</span></p>
  <h3 class="s">เปา‌โล​ปรารถ‌นา​ไป​เยี่ยม​คริสต‌จักร​เธ‌สะ‌โล‌นิ‌กา​อีก</h3>
  <p class="p"><span class="v52_2_17"><sup id="1Thess.2.17" class="v52_2_17">17</sup>นี่‍แน่ะ พี่‍น้อง​ทั้ง‍หลาย แต่​เมื่อ​เรา​ถูก​พราก​ไป​จาก​ท่าน​ชั่ว​ระยะ​เวลา​หนึ่ง พราก​ไป​แต่​กาย​เท่า​นั้น​ไม่​ใช่​จิต‍ใจ เรา​จึง​ขวน‍ขวาย​ด้วย​ใจ​กระ‌หาย​อยาก​เห็น​หน้า​พวก‍ท่าน​อีก </span><span class="v52_2_18"><sup id="1Thess.2.18" class="v52_2_18">18</sup>เพราะ​เรา​อยาก​มา‍หา​ท่าน ข้าพ‌เจ้า เปา‌โล​อยาก​มา​หน‍แล้ว‍หน‍เล่า แต่​ซา‌ตาน​ได้​ขัด‍ขวาง​เรา​ไว้ </span><span class="v52_2_19"><sup id="1Thess.2.19" class="v52_2_19">19</sup>อะไร​เล่า​จะ​เป็น​ความ​หวัง​หรือ​ความ​ชื่น‍ชม​ยินดี หรือ​สิ่ง​ภูมิ‍ใจ​ของ​เรา เฉพาะ‍พระ‍พักตร์​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา​เมื่อ​พระ‍องค์​จะ​เสด็จ​มา? ก็​ไม่​ใช่​พวก‍ท่าน​หรือ? </span><span class="v52_2_20"><sup id="1Thess.2.20" class="v52_2_20">20</sup>เพราะ‍ว่า​ท่าน​เป็น​ศักดิ์‍ศรี​และ​ความ​ชื่น‍ชม​ยินดี​ของ​เรา</span></p>
</div>
<h2 id="1Thess.3">1 เธสะโลนิกา 3</h2>
<div class="chapter">
  <p class="p"><span class="v52_3_1"><sup id="1Thess.3.1" class="v52_3_1">1</sup>เพราะ​เหตุ‍นั้น​เมื่อ​ทน​ต่อ‍ไป​อีก​ไม่‍ได้​แล้ว จึง​เห็น​ว่า​เรา​ควร​อยู่​ที่​กรุง​เอ‌เธนส์​แต่​ลำ‌พัง  </span><span class="v52_3_2"><sup id="1Thess.3.2" class="v52_3_2">2</sup>และ​ให้​ทิ‌โม‌ธี​น้อง​ของ​เรา ซึ่ง​เป็น​ผู้​รับ‍ใช้​ของ​พระ‍เจ้า​ใน​เรื่อง​ข่าว‍ประ‌เสริฐ​ของ​พระ‍คริสต์ ไป​หา​พวก‍ท่าน เพื่อ​จะ​ได้​หนุน​ความ​เชื่อ​ของ​ท่าน และ​ชู‍ใจ​พวก‍ท่าน </span><span class="v52_3_3"><sup id="1Thess.3.3" class="v52_3_3">3</sup>เพื่อ​จะ​ได้​ไม่‍มี​ใคร​หวั่น‍ไหว​ด้วย​การ​ยาก‍ลำ‌บาก​เหล่า‍นี้ ท่าน​เอง​ก็​รู้​แล้ว​ว่า​การ​นั้น​ยัง​อยู่​ใน​พระ‍ประ‌สงค์​ของ​พระ‍เจ้า​สำหรับ​เรา </span><span class="v52_3_4"><sup id="1Thess.3.4" class="v52_3_4">4</sup>เมื่อ​เรา​อยู่​กับ​ท่าน‍ทั้ง‍หลาย ก็​ได้​บอก​ท่าน​ไว้​ก่อน​แล้ว​ว่า เรา​จะ​ต้อง​ทน​การ​ยาก‍ลำ‌บาก แล้ว​ก็​เป็น​จริง​อย่าง​นั้น ตาม​ที่​ท่าน​รู้ </span><span class="v52_3_5"><sup id="1Thess.3.5" class="v52_3_5">5</sup>เพราะ‍เหตุ‍นี้ เมื่อ​ข้าพ‌เจ้า​ทน​ต่อ‍ไป​อีก​ไม่‍ได้ จึง​ใช้​คน​ไป​เพื่อ​จะ​ได้​ทราบ​ถึง​ความ​เชื่อ​ของ​ท่าน เกรง‍ว่า​ผู้​ทด‍ลอง​นั้น​จะ​ทด‍ลอง​ท่าน​สัก​ประ‌การ​หนึ่ง แล้ว​งาน​ที่​เรา​ตราก‌ตรำ​มา​จะ​เป็น​งาน​เปล่า‍ประ‌โยชน์​ไป</span></p>
  <p class="p"><span class="v52_3_6"><sup id="1Thess.3.6" class="v52_3_6">6</sup>เดี๋ยว‍นี้ ทิ‌โม‌ธี​จาก​พวก‍ท่าน​มา​ถึง​เรา​แล้ว  และ​แจ้ง​ข่าว‍ดี​เรื่อง​ความ​เชื่อ​และ​ความ​รัก​ของ​ท่าน และ​เขา​บอก​ว่า​ท่าน​ระลึก‍ถึง​เรา​อยู่​เสมอ​ด้วย​ความ​หวัง‍ดี และ​ปรารถ‌นา​จะ​เห็น​เรา​เหมือน​อย่าง​เรา​ปรารถ‌นา​จะ​เห็น​ท่าน​เหมือน‍กัน </span><span class="v52_3_7"><sup id="1Thess.3.7" class="v52_3_7">7</sup>พี่‍น้อง​ทั้ง‍หลาย เพราะ‍เหตุ‍นี้ ความ​เชื่อ​ของ​ท่าน​ทำ​ให้​ความ​ทุกข์‍ยาก และ​ความ​ลำ‌บาก​ของ​เรา​เบา‍บาง​ลง </span><span class="v52_3_8"><sup id="1Thess.3.8" class="v52_3_8">8</sup>เพราะ‍ว่า​เมื่อ​ท่าน​มั่น‍คง​อยู่​ใน​องค์‍พระ‍ผู้‍เป็น‍เจ้า ชีวิต​ของ​เรา​ก็​สด‍ชื่น </span><span class="v52_3_9"><sup id="1Thess.3.9" class="v52_3_9">9</sup>เรา​จะ​ขอบ‍พระ‍คุณ​พระ‍เจ้า​เพราะ​ท่าน​อย่าง‍ไร​อีก​จึง​จะ​สม​กับ​ความ​ชื่น‍ชม​ยินดี​ที่​เรา​มี​เพราะ​ท่าน เฉพาะ‍พระ‍พักตร์​พระ‍เจ้า​ของ​เรา </span><span class="v52_3_10"><sup id="1Thess.3.10" class="v52_3_10">10</sup>ขณะ‍ที่​เรา​อธิษ‌ฐาน​อย่าง​มาก‍มาย​ทั้ง​กลาง‍วัน​กลาง‍คืน​เพื่อ​จะ​ได้​เห็น​หน้า​ท่าน​อีก และ​เพื่อ​จะ​ได้​เพิ่ม‍พูน​ความ​เชื่อ​ของ​ท่าน​ใน​ส่วน​ที่​ยัง​ขาด​อยู่​ให้​บริ‌บูรณ์</span></p>
  <p class="p"><span class="v52_3_11"><sup id="1Thess.3.11" class="v52_3_11">11</sup>ขอ​พระ‍เจ้า​คือ​พระ‍บิดา​และ​พระ‍เยซู​องค์‍พระ‍ผู้‍เป็น‍เจ้า​ของ​เรา ทรง​นำ​ทาง​ให้​เรา​ไป​ถึง​ท่าน </span><span class="v52_3_12"><sup id="1Thess.3.12" class="v52_3_12">12</sup>และ​ขอ​องค์‍พระ‍ผู้‍เป็น‍เจ้า ทรง​ให้​ท่าน‍ทั้ง‍หลาย​จำ‌เริญ​และ​บริ‌บูรณ์​ใน​การ​รัก​ซึ่ง​กัน​และ​กัน และ​การ​รัก​ทุก​คน เหมือน​เรา​รัก​ท่าน </span><span class="v52_3_13"><sup id="1Thess.3.13" class="v52_3_13">13</sup>ขอ​พระ‍องค์​ทรง​ชู‍ใจ​ของ​ท่าน​ไว้​ให้​ดำรง​อยู่​ใน​ความ​บริ‌สุทธิ์ ปราศ‌จาก​ข้อ​ตำ‌หนิ​เฉพาะ‍พระ‍พักตร์​พระ‍เจ้า​พระ‍บิดา​ของ​เรา เมื่อ​พระ‍เยซู​องค์‍พระ‍ผู้‍เป็น‍เจ้า​ของ​เรา​จะ​เสด็จ​มา​กับ​ธรร‌มิก‌ชน​ทั้ง‍หมด​ของ​พระ‍องค์</span></p>
</div>
<h2 id="1Thess.4">1 เธสะโลนิกา 4</h2>
<div class="chapter">
  <h3 class="s">ชีวิต​ที่​พอ‍พระ‍ทัย​พระ‍เจ้า</h3>
  <p class="p"><span class="v52_4_1"><sup id="1Thess.4.1" class="v52_4_1">1</sup>พี่‍น้อง​ทั้ง‍หลาย ใน​ที่‍สุด​นี้ เนื่อง‍จาก​เรา​ได้​สอน​ท่าน​ถึง​วิธี​ดำ‌เนิน​ชีวิต​ซึ่ง​จะ​เป็น​ที่​พอ‍พระ‍ทัย​พระ‍เจ้า และ​ท่าน​ดำ‌เนิน​อย่าง​นั้น​อยู่​แล้ว เรา​จึง​ขอ​วิง‍วอน​และ​เตือน‍สติ​ท่าน​ใน​พระ‍เยซู​องค์‍พระ‍ผู้‍เป็น‍เจ้า​ว่า จง​ดำ‌เนิน​ให้​ดี​ยิ่ง‍ขึ้น​อีก </span><span class="v52_4_2"><sup id="1Thess.4.2" class="v52_4_2">2</sup>เพราะ​พวก‍ท่าน​ทราบ​คำ‍แนะ‍นำ​ซึ่ง​เรา​ได้​ให้​ไว้​กับ​ท่าน​ใน​พระ‍นาม​ของ​พระ‍เยซู​องค์‍พระ‍ผู้‍เป็น‍เจ้า​แล้ว </span><span class="v52_4_3"><sup id="1Thess.4.3" class="v52_4_3">3</sup>พระ‍ประ‌สงค์​ของ​พระ‍เจ้า​เป็น​อย่าง‍นี้​คือ ให้​พวก‍ท่าน​เป็น​คน​บริ‌สุทธิ์ คือ​ให้​เว้น​จาก​การ​ล่วง‍ประ‌เวณี </span><span class="v52_4_4"><sup id="1Thess.4.4" class="v52_4_4">4</sup>ให้​ท่าน​ทุก‍คน​รู้‍จัก​บัง‍คับ​ร่าง‍กาย​ของ​ตน ​ใน​ทาง​บริ‌สุทธิ์ และ​ใน​ทาง​ที่​มี​เกียรติ </span><span class="v52_4_5"><sup id="1Thess.4.5" class="v52_4_5">5</sup>ไม่​ใช่​ด้วย​ราคะ‍ตัณ‌หา​เหมือน​อย่าง​คน‍ต่าง‍ชาติ​ที่​ไม่​รู้‍จัก​พระ‍เจ้า </span><span class="v52_4_6"><sup id="1Thess.4.6" class="v52_4_6">6</sup>อย่า​ล่วง‍เกิน​และ​ทำ​ผิด​ต่อ​พี่‍น้อง​ใน​เรื่อง‍นี้​เลย เพราะ‍ว่า​องค์‍พระ‍ผู้‍เป็น‍เจ้า เป็น​ผู้​ทรง​ลง‍โทษ​คน​ที่​ทำ​ผิด​อย่าง​นั้น เหมือน​อย่าง​ที่​เรา​ได้​เตือน‍สอน​และ​บอก​ไว้​ก่อน​แล้ว </span><span class="v52_4_7"><sup id="1Thess.4.7" class="v52_4_7">7</sup>เพราะ​พระ‍เจ้า​ไม่‍ได้​ทรง​เรียก​เรา​ให้​เป็น​คน‍ลา‌มก แต่​ทรง​เรียก​ให้​เป็น​คน​บริ‌สุทธิ์ </span><span class="v52_4_8"><sup id="1Thess.4.8" class="v52_4_8">8</sup>เหตุ‍ฉะนั้น​คน​ที่​ปฏิ‌เสธ​คำ​สอน​นี้​ไม่‍ได้​ปฏิ‌เสธ​มนุษย์​เท่า‍นั้น แต่​ได้​ปฏิ‌เสธ​พระ‍เจ้า ผู้​ประ‌ทาน​พระ‍วิญ‌ญาณ‍บริ‌สุทธิ์​ของ​พระ‍องค์​ให้​แก่​ท่าน</span></p>
  <p class="p"><span class="v52_4_9"><sup id="1Thess.4.9" class="v52_4_9">9</sup>ส่วน​เรื่อง​การ​รัก​พี่‍น้อง​นั้น ไม่​จำ​เป็น​ที่​จะ​ให้​ใคร​เขียน​ถึง​พวก‍ท่าน​อีก เพราะ​พระ‍เจ้า​ทรง​สอน​ท่าน​เอง​ให้​รัก​กัน​อยู่​แล้ว </span><span class="v52_4_10"><sup id="1Thess.4.10" class="v52_4_10">10</sup>ความ​จริง​ท่าน​ได้​ประ‌พฤติ​ต่อ​พี่‍น้อง​ทุก​คน​ทั่ว​แคว้น​มา‌ซิ‌โด‌เนีย​เช่น​นั้น​อยู่ แต่​พี่‍น้อง​ทั้ง‍หลาย ขอ​ให้​ท่าน​ทำ​อย่าง‍นี้​มาก​ขึ้น​อีก </span><span class="v52_4_11"><sup id="1Thess.4.11" class="v52_4_11">11</sup>และ​จง​ตั้ง‍เป้า​ว่า​จะ​อยู่​อย่าง​สงบ และ​ทำ​กิจ​ธุระ​ส่วน​ของ​ตน และ​ทำ‍งาน​ด้วย​มือ​ของ​ตน‍เอง เหมือน​อย่าง​ที่​เรา​กำ‍ชับ​ท่าน​แล้ว </span><span class="v52_4_12"><sup id="1Thess.4.12" class="v52_4_12">12</sup>เพื่อ​พวก‍ท่าน​จะ​ได้​เป็น​ที่​นับ‍ถือ​ของ​คน​ภาย‍นอก และ​ไม่​ต้อง​รบ‍กวน​ใคร ​เลย</span></p>
  <h3 class="s">การ​เสด็จ​กลับ‍มา​ของ​องค์‍พระ‍ผู้‍เป็น‍เจ้า</h3>
  <p class="p"><span class="v52_4_13"><sup id="1Thess.4.13" class="v52_4_13">13</sup>พี่‍น้อง​ทั้ง‍หลาย เรา​ไม่​อยาก​ให้​ท่าน​ขาด​ความ​เข้า‍ใจ​เรื่อง​คน​ที่​ล่วง‍หลับ​ไป​แล้ว เพื่อ​ท่าน​จะ​ไม่​เป็น​ทุกข์‍โศก‍เศร้า อย่าง​คน​อื่นๆ ที่​ไม่‍มี​ความ​หวัง </span><span class="v52_4_14"><sup id="1Thess.4.14" class="v52_4_14">14</sup>เพราะ​ใน​เมื่อ​เรา​เชื่อ​ว่า​พระ‍เยซู​สิ้น‍พระ‍ชนม์​และ​คืน‍พระ‍ชนม์​แล้ว โดย​พระ‍เยซู​นั้น พระ‍เจ้า​จะ​ทรง​นำ​บรร‌ดา​คน​ที่​ล่วง‍หลับ​ไป​แล้ว​นั้น​มา​กับ​พระ‍องค์ </span><span class="v52_4_15"><sup id="1Thess.4.15" class="v52_4_15">15</sup>ตาม​พระ‍วจนะ​ของ​องค์‍พระ‍ผู้‍เป็น‍เจ้า เรา​ขอ​บอก​พวก‍ท่าน​ข้อ​นี้​ว่า เรา​ที่​ยัง​มี​ชีวิต​อยู่​และ​คอย​องค์‍พระ‍ผู้‍เป็น‍เจ้า​เสด็จ​มา จะ​ไม่​ล่วง‍หน้า​ไป​ก่อน​พวก​ที่​ล่วง‍หลับ​ไป​แล้ว </span><span class="v52_4_16"><sup id="1Thess.4.16" class="v52_4_16">16</sup>คือ​ว่า​องค์‍พระ‍ผู้‍เป็น‍เจ้า​จะ​เสด็จ​มา​จาก​สวรรค์​ด้วย​พระ‍ดำรัส​สั่ง ด้วย​เสียง​เรียก​ของ​หัว‍หน้า​ทูต‍สวรรค์​และ​ด้วย​เสียง​แตร​ของ​พระ‍เจ้า และ​ทุก​คน​ที่​ตาย​แล้ว​ใน​พระ‍คริสต์​จะ​เป็น​ขึ้น​มา​ก่อน</span></p>
  <p class="p"><span class="v52_4_17"><sup id="1Thess.4.17" class="v52_4_17">17</sup>หลัง‍จาก​นั้น​พระ‍เจ้า​จะ​ทรง​รับ​พวก‍เรา​ซึ่ง​ยัง​มี​ชีวิต​อยู่​ขึ้น​ไป​ใน​เมฆ​พร้อม​กับ​คน​เหล่า‍นั้น และ​จะ​ได้​พบ​องค์‍พระ‍ผู้‍เป็น‍เจ้า​ใน​ฟ้า‍อากาศ อย่าง​นั้น​แหละ เรา​ก็​จะ​อยู่​กับ​องค์‍พระ‍ผู้‍เป็น‍เจ้า​เป็น​นิตย์  </span><span class="v52_4_18"><sup id="1Thess.4.18" class="v52_4_18">18</sup>เพราะ‍ฉะนั้น จง​หนุน‍ใจ​กัน​ด้วย​ถ้อย‍คำ​เหล่า‍นี้​เถิด</span></p>
</div>
<h2 id="1Thess.5">1 เธสะโลนิกา 5</h2>
<div class="chapter">
  <p class="p"><span class="v52_5_1"><sup id="1Thess.5.1" class="v52_5_1">1</sup>พี่‍น้อง​ทั้ง‍หลาย เรื่อง​วัน​และ​เวลา​ที่​ทรง​กำ‌หนด​ไว้​นั้น ไม่​จำ‍เป็น​ต้อง​เขียน​บอก​ให้​ท่าน​รู้ </span><span class="v52_5_2"><sup id="1Thess.5.2" class="v52_5_2">2</sup>เพราะ​ท่าน​เอง​ก็​รู้​ดี​แล้ว​ว่า วัน​ของ​องค์‍พระ‍ผู้‍เป็น‍เจ้า​จะ​มา​อย่าง​ขโมย​ที่​มา​ใน​เวลา​กลาง‍คืน  </span><span class="v52_5_3"><sup id="1Thess.5.3" class="v52_5_3">3</sup>เมื่อ​เขา​พูด​กัน​ว่า “สงบ‍สุข​และ​ปลอด‍ภัย​แล้ว” เมื่อ​นั้น​แหละ​ความ​พินาศ​ก็​จะ​มา​ถึง​ทัน‍ที เหมือน​กับ​ความ​เจ็บ‍ปวด​มา​ถึง​หญิง​มี‍ครรภ์ พวก‍เขา​จะ​หนี​ก็​ไม่​พ้น </span><span class="v52_5_4"><sup id="1Thess.5.4" class="v52_5_4">4</sup>แต่​พี่‍น้อง​ทั้ง‍หลาย ท่าน​ไม่​อยู่​ใน​ความ​มืด​แล้ว วัน‍นั้น​ไม่​น่า​จะ​มา​ถึง​ท่าน​อย่าง​ขโมย​มา </span><span class="v52_5_5"><sup id="1Thess.5.5" class="v52_5_5">5</sup>ท่าน​ทุก​คน​เป็น​ลูก​ของ​ความ​สว่าง และ​เป็น​ลูก​ของ​เวลา​กลาง‍วัน เรา​ไม่‍ได้​เป็น​ของ​กลาง‍คืน​หรือ​ของ​ความ​มืด </span><span class="v52_5_6"><sup id="1Thess.5.6" class="v52_5_6">6</sup>เพราะ‍ฉะนั้น​เรา​อย่า​หลับ​เหมือน​อย่าง​คน​อื่น แต่​ให้​เรา​เฝ้า‍ระวัง​และ​มี​สติ </span><span class="v52_5_7"><sup id="1Thess.5.7" class="v52_5_7">7</sup>เพราะ‍ว่า​คน​นอน‍หลับ​ก็​ย่อม​หลับ​ใน​เวลา​กลาง‍คืน และ​คน​เมา​ก็​ย่อม​เมา​ใน​เวลา​กลาง‍คืน </span><span class="v52_5_8"><sup id="1Thess.5.8" class="v52_5_8">8</sup>แต่​เมื่อ​เรา​เป็น​ของ​เวลา​กลาง‍วัน​แล้ว​ก็​ให้​เรา​มี​สติ จง​สวม​ความ​เชื่อ​กับ​ความ​รัก​เป็น​เกราะ​ป้อง‍กัน​อก และ​สวม​ความ​หวัง​ที่​จะ​ได้​ความ​รอด​เป็น​หมวก​เหล็ก  </span><span class="v52_5_9"><sup id="1Thess.5.9" class="v52_5_9">9</sup>เพราะ‍ว่า​พระ‍เจ้า​ไม่‍ได้​ทรง​กำ‌หนด​เรา​ไว้​สำหรับ​พระ‍พิโรธ แต่​สำหรับ​การ​รับ​ความ​รอด โดย​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา </span><span class="v52_5_10"><sup id="1Thess.5.10" class="v52_5_10">10</sup>ผู้​สิ้น‍พระ‍ชนม์​เพื่อ​เรา เพื่อ​ว่า​ถึง​จะ​ตื่น​อยู่​หรือ​จะ​หลับ เรา​จะ​ได้​มี​ชีวิต​กับ​พระ‍องค์ </span><span class="v52_5_11"><sup id="1Thess.5.11" class="v52_5_11">11</sup>เพราะ‍ฉะนั้น​จง​หนุน‍ใจ​กัน และ​ต่าง‍คน‍ต่าง​จง​เสริม‍สร้าง​กัน​ขึ้น ตาม​อย่าง​ที่​พวก‍ท่าน​กำลัง​ทำ​อยู่​นั้น</span></p>
  <h3 class="s">คำ​เตือน‍สติ​และ​คำ​ทัก‍ทาย​สุด‍ท้าย</h3>
  <p class="p"><span class="v52_5_12"><sup id="1Thess.5.12" class="v52_5_12">12</sup>พี่‍น้อง​ทั้ง‍หลาย เรา​ขอ‍ร้อง​ท่าน​ให้​นับ‍ถือ​คน​ที่​ทำ‍งาน​อยู่​ท่าม‍กลาง​พวก‍ท่าน และ​ปก‍ครอง​ท่าน​และ​ตัก‍เตือน​ท่าน​ใน​องค์‍พระ‍ผู้‍เป็น‍เจ้า </span><span class="v52_5_13"><sup id="1Thess.5.13" class="v52_5_13">13</sup>จง​เคารพ​และ​รัก​เขา​ให้​มาก​เพราะ​งาน​ที่​เขา​ได้​ทำ จง​อยู่​อย่าง​สงบ‍สุข​ด้วย‍กัน </span><span class="v52_5_14"><sup id="1Thess.5.14" class="v52_5_14">14</sup>พี่‍น้อง​ทั้ง‍หลาย ขอ​ให้​พวก‍ท่าน​ตัก‍เตือน​คน​ที่​เกียจ‍คร้าน หนุน​ใจ​ผู้​ที่​ขาด​ความ​กล้า‍หาญ ช่วย‍เหลือ​คน​ที่​อ่อน‍กำลัง และ​มี​ความ​อดทน​ต่อ​ทุก​คน </span><span class="v52_5_15"><sup id="1Thess.5.15" class="v52_5_15">15</sup>อย่า​ให้​คน​ใด​ทำ‍ชั่ว​ตอบ‍แทน​การ​ชั่ว แต่​จง​หา​ทาง​ทำ‍ดี​เสมอ​ต่อ​พวก‍ท่าน​เอง และ​ต่อ​คน​ทั่ว‍ไป​ด้วย </span><span class="v52_5_16"><sup id="1Thess.5.16" class="v52_5_16">16</sup>จง​ชื่น‍บาน​อยู่​เสมอ </span><span class="v52_5_17"><sup id="1Thess.5.17" class="v52_5_17">17</sup>จง​อธิษ‌ฐาน​อย่าง​สม่ำ‌เสมอ </span><span class="v52_5_18"><sup id="1Thess.5.18" class="v52_5_18">18</sup>จง​ขอบ‍พระ‍คุณ​ใน​ทุก​กรณี เพราะ​นี่​แหละ​เป็น​พระ‍ประ‌สงค์​ของ​พระ‍เจ้า สำหรับ​พวก‍ท่าน​ใน​พระ‍เยซู‍คริสต์ </span><span class="v52_5_19"><sup id="1Thess.5.19" class="v52_5_19">19</sup>อย่า​ขัด‍ขวาง ​พระ‍วิญ‌ญาณ </span><span class="v52_5_20"><sup id="1Thess.5.20" class="v52_5_20">20</sup>อย่า​ดู‍หมิ่น​ถ้อย‍คำ​ของ​ผู้‍เผย‍พระ‍วจนะ </span><span class="v52_5_21"><sup id="1Thess.5.21" class="v52_5_21">21</sup>จง​พิสูจน์​ทุก‍สิ่ง สิ่ง​ที่​ดี​นั้น​จง​ยึด‍ถือ​ไว้​ให้​มั่น </span><span class="v52_5_22"><sup id="1Thess.5.22" class="v52_5_22">22</sup>จง​เว้น​เสีย​จาก​สิ่ง​ที่​ชั่ว​ทุก‍อย่าง</span></p>
  <p class="p"><span class="v52_5_23"><sup id="1Thess.5.23" class="v52_5_23">23</sup>ขอ​ให้​พระ‍เจ้า​แห่ง​สันติ‍สุข​ทรง​ชำระ​ท่าน‍ทั้ง‍หลาย​ให้​เป็น​คน​บริ‌สุทธิ์​หมด‍จด และ​ทรง​รักษา​ทั้ง​วิญ‌ญาณ จิต‍ใจ และ​ร่าง‍กาย​ของ​ท่าน​ไว้​ให้​ปราศ‌จาก​การ​ติ‍เตียน จน‍ถึง​วัน‍ที่​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา​จะ​เสด็จ​มา </span><span class="v52_5_24"><sup id="1Thess.5.24" class="v52_5_24">24</sup>พระ‍องค์​ผู้​ทรง​เรียก​ท่าน​นั้น​ซื่อ‍สัตย์ และ​พระ‍องค์​จะ​ทรง​ทำ​ให้​สำเร็จ</span></p>
  <p class="p"><span class="v52_5_25"><sup id="1Thess.5.25" class="v52_5_25">25</sup>พี่‍น้อง​ทั้ง‍หลาย จง​อธิษ‌ฐาน​เพื่อ​เรา​ด้วย</span></p>
  <p class="p"><span class="v52_5_26"><sup id="1Thess.5.26" class="v52_5_26">26</sup>จง​ทัก‍ทาย​ปรา‌ศรัย​พี่‍น้อง​ด้วย​การ​จูบ​อัน​บริ‌สุทธิ์</span></p>
  <p class="p"><span class="v52_5_27"><sup id="1Thess.5.27" class="v52_5_27">27</sup>ข้าพ‌เจ้า​บัญชา​พวก‍ท่าน​โดย​องค์‍พระ‍ผู้‍เป็น‍เจ้า ให้​ท่าน​อ่าน​จด‍หมาย​ฉบับ​นี้​ให้​พี่‍น้อง​ฟัง​ทุก​คน</span></p>
  <p class="p"><span class="v52_5_28"><sup id="1Thess.5.28" class="v52_5_28">28</sup>ขอ​ให้​พระ‍คุณ​ของ​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา​ดำรง​อยู่​กับ​ท่าน‍ทั้ง‍หลาย​เถิด</span></p>
</div>