<h1 id="Dan">ดาเนียล</h1>
<div id="Dan_nav">
  <p> <a href="#Dan.1" class="nobr">ดาเนียล&nbsp;1</a>&nbsp;&nbsp;&nbsp; <a href="#Dan.2" class="nobr">ดาเนียล&nbsp;2</a>&nbsp;&nbsp;&nbsp; <a href="#Dan.3" class="nobr">ดาเนียล&nbsp;3</a>&nbsp;&nbsp;&nbsp; <a href="#Dan.4" class="nobr">ดาเนียล&nbsp;4</a>&nbsp;&nbsp;&nbsp; <a href="#Dan.5" class="nobr">ดาเนียล&nbsp;5</a>&nbsp;&nbsp;&nbsp; <a href="#Dan.6" class="nobr">ดาเนียล&nbsp;6</a>&nbsp;&nbsp;&nbsp; <a href="#Dan.7" class="nobr">ดาเนียล&nbsp;7</a>&nbsp;&nbsp;&nbsp; <a href="#Dan.8" class="nobr">ดาเนียล&nbsp;8</a>&nbsp;&nbsp;&nbsp; <a href="#Dan.9" class="nobr">ดาเนียล&nbsp;9</a>&nbsp;&nbsp;&nbsp; <a href="#Dan.10" class="nobr">ดาเนียล&nbsp;10</a>&nbsp;&nbsp;&nbsp; <a href="#Dan.11" class="nobr">ดาเนียล&nbsp;11</a>&nbsp;&nbsp;&nbsp; <a href="#Dan.12" class="nobr">ดาเนียล&nbsp;12</a>&nbsp;&nbsp;&nbsp;</p>
</div>
<h2 id="Dan.1">ดาเนียล 1</h2>
<div class="chapter">
  <h3 class="s">หนุ่ม​อิสรา‌เอล​สี่​คน​ใน​ราช‌สำนัก​บา‌บิ‌โลน</h3>
  <p class="p"><span class="v27_1_1"><sup id="Dan.1.1" class="v27_1_1">1</sup>ใน​ปี​ที่​สาม​ของ​รัช‌กาล​เย‌โฮ‌ยา‌คิม​กษัตริย์​ของ​ยู‌ดาห์ เน‌บู‌คัด‌เนส‌ซาร์​กษัตริย์​ของ​บา‌บิ‌โลน​เสด็จ​มา​ยัง​กรุง‍เย‌รู‌ซา‌เล็ม และ​ทรง​ล้อม​เมือง​ไว้  </span><span class="v27_1_2"><sup id="Dan.1.2" class="v27_1_2">2</sup>และ​องค์‍เจ้า‍นาย ​ทรง​มอบ​เย‌โฮ‌ยา‌คิม​กษัตริย์​ของ​ยู‌ดาห์​ไว้​ใน​หัตถ์​ของ​ท่าน พร้อม​ทั้ง​ภาชนะ​บาง‍ชิ้น​แห่ง​พระ‍นิ‌เวศ​ของ​พระ‍เจ้า และ​ท่าน​ก็​นำ​ภาชนะ​เหล่า‍นั้น​มา​ยัง​แผ่น‍ดิน​ชิ‌นาร์ มา​ยัง​นิ‌เวศ​แห่ง​พระ​ของ​ท่าน และ​บรร‌จุ​ภาชนะ​เหล่า‍นั้น​ไว้​ใน​คลัง​ของ​พระ​ของ​ท่าน </span><span class="v27_1_3"><sup id="Dan.1.3" class="v27_1_3">3</sup>แล้ว​กษัตริย์​นั้น​ทรง​บัญชา​อัช‌เป‌นัส​หัว‍หน้า​ขันที​ของ​ท่าน​ไป​นำ​คน​อิสรา‌เอล​บาง‍คน ทั้ง​เชื้อ‍พระ‍วงศ์​และ​เชื้อ‍สาย​ขุน‍นาง </span><span class="v27_1_4"><sup id="Dan.1.4" class="v27_1_4">4</sup>พวก​หนุ่มๆ ที่​ปราศ‌จาก​ตำ‌หนิ มี​รูป‍ร่าง​หน้า‍ตา​ดี เชี่ยว‍ชาญ​ใน​สรรพ‍ปัญญา มี​ความ​รู้ ความ​เข้า‍ใจ และ​ความ​สามารถ​ที่​จะ​รับ‍ใช้​ใน​วัง​กษัตริย์ และ​ทรง​ให้​สอน​วรรณ‌คดี​และ​ภาษา​ของ​คน​เคล‌เดีย ​แก่​พวก‍เขา  </span><span class="v27_1_5"><sup id="Dan.1.5" class="v27_1_5">5</sup>กษัตริย์​ทรง​กำ‌หนด​อาหาร​ชั้น‍สูง​และ​เหล้า‍องุ่น​ซึ่ง​กษัตริย์​เสวย​แก่​เขา​เหล่า‍นั้น​ทุก​วัน พวก‍เขา​รับ​การ​เลี้ยง‍ดู​อยู่​สาม​ปี เมื่อ​ครบ​กำ‌หนด​เวลา​นั้น​แล้ว พวก‍เขา​ก็​เข้า​รับ‍ราช‌การ </span><span class="v27_1_6"><sup id="Dan.1.6" class="v27_1_6">6</sup>ใน​บรร‌ดา​คน​เหล่า‍นั้น มี​คน​เผ่า​ยู‌ดาห์​คือ​ดา‌เนียล ฮา‌นัน‌ยาห์ มิ‌ชา‌เอล และ​อา‌ซา‌ริ‌ยาห์ </span><span class="v27_1_7"><sup id="Dan.1.7" class="v27_1_7">7</sup>และ​หัว‍หน้า​ขันที​ตั้ง‍ชื่อ​ให้​ใหม่ ดา‌เนียล​นั้น​เรียก​ว่า​เบล‌เท‌ชัส‌ซาร์ ฮา‌นัน‌ยาห์​เรียก​ว่า​ชัด‌รัค มิ‌ชา‌เอล​เรียก​ว่า​เม‌ชาค และ​อา‌ซา‌ริ‌ยาห์​เรียก​ว่า​อา‌เบด‌เน‌โก</span></p>
  <p class="p"><span class="v27_1_8"><sup id="Dan.1.8" class="v27_1_8">8</sup>แต่​ดา‌เนียล​ตั้ง‍ใจ​ว่า​จะ​ไม่​ทำ​ให้​ตัว​เป็น​มลทิน​ด้วย​อาหาร​ชั้น‍สูง​ของ​กษัตริย์ หรือ​ด้วย​เหล้า‍องุ่น​ซึ่ง​พระ‍องค์​เสวย ท่าน​จึง​ขอ​หัว‍หน้า​ขันที​ให้​อนุญาต​เพื่อ​ท่าน​จะ​ไม่​ทำ​ตัว​เอง​เป็น​มลทิน </span><span class="v27_1_9"><sup id="Dan.1.9" class="v27_1_9">9</sup>และ​พระ‍เจ้า​ทรง​ให้​หัว‍หน้า​ขันที​ชอบ​และ​สงสาร​ดา‌เนียล </span><span class="v27_1_10"><sup id="Dan.1.10" class="v27_1_10">10</sup>หัว‍หน้า​ขันที​กล่าว​แก่​ดา‌เนียล​ว่า “ข้า​เกรง‍ว่า​พระ‍ราชา​เจ้า‍นาย​ของ​ข้า ผู้​ทรง​กำ‌หนด​อาหาร​และ​เครื่อง‍ดื่ม​ของ​พวก‍เจ้า จะ​ทอด‍พระ‍เนตร​เห็น​ว่า พวก‍เจ้า​มี​หน้า​ซูบ‍ซีด​กว่า​บรร‌ดา​คน​หนุ่ม​อายุ​รุ่น‍ราว‍คราว‍เดียว‍กัน พวก‍เจ้า​ก็​จะ​ทำ​ให้​ชีวิต​ของ​ข้า​มี​อัน‌ตราย​เพราะ​พระ‍ราชา” </span><span class="v27_1_11"><sup id="Dan.1.11" class="v27_1_11">11</sup>แล้ว​ดา‌เนียล​กล่าว​แก่​มหาด‌เล็ก​ผู้​ที่​หัว‍หน้า​ขันที​กำ‌หนด​ให้​ดู‍แล​ดา‌เนียล ฮา‌นัน‌ยาห์ มิ‌ชา‌เอล และ​อา‌ซา‌ริ‌ยาห์​ว่า </span><span class="v27_1_12"><sup id="Dan.1.12" class="v27_1_12">12</sup>“ขอ​ทด‍ลอง​ผู้​รับ‍ใช้​ของ​ท่าน​สัก​สิบ​วัน ขอ​นำ​ผัก​มา​ให้​เรา​กิน​และ​น้ำ​มา​ให้​เรา​ดื่ม </span><span class="v27_1_13"><sup id="Dan.1.13" class="v27_1_13">13</sup>แล้ว​ให้​ท่าน​ตรวจ‍ดู​หน้า‍ตา​ของ​เรา เทียบ​กับ​หน้า‍ตา​ของ​บรร‌ดา​คน​หนุ่ม​ผู้​รับ‍ประ‌ทาน​อาหาร​ชั้น‍สูง​ของ​พระ‍ราชา และ​เมื่อ​ท่าน​เห็น​อย่าง‍ไร แล้ว​จง​ทำ​แก่​ผู้​รับ‍ใช้​ของ​ท่าน​อย่าง‍นั้น” </span><span class="v27_1_14"><sup id="Dan.1.14" class="v27_1_14">14</sup>เขา​ก็​ยอม​ทำ​ตาม​คำ​ขอ​ของ​คน​เหล่า‍นั้น​ใน​เรื่อง‍นี้ และ​ทด‍ลอง​พวก‍เขา​อยู่​สิบ​วัน </span><span class="v27_1_15"><sup id="Dan.1.15" class="v27_1_15">15</sup>เมื่อ​ครบ​สิบ​วัน​แล้ว​จึง​เห็น​ว่า​บรร‌ดา​คน​เหล่า‍นั้น​รูป‍ร่าง​หน้า‍ตา​ดี​กว่า และ​เนื้อ‍หนัง​เปล่ง‍ปลั่ง​กว่า​บรร‌ดา​คน​หนุ่ม​ที่​รับ‍ประ‌ทาน​อาหาร​ชั้น‍สูง​ของ​กษัตริย์ </span><span class="v27_1_16"><sup id="Dan.1.16" class="v27_1_16">16</sup>ดัง‍นั้น​มหาด‌เล็ก​จึง​เอา​อาหาร​ชั้น‍สูง​ส่วน​ของ​พวก‍เขา และ​เหล้า‍องุ่น​ซึ่ง​เขา​ควร​จะ​ได้​ดื่ม​นั้น​ไป​เสีย แล้ว​ให้​ผัก​แทน</span></p>
  <p class="p"><span class="v27_1_17"><sup id="Dan.1.17" class="v27_1_17">17</sup>คน​หนุ่ม​ทั้ง​สี่​คน​นี้ พระ‍เจ้า​ประ‌ทาน​ความ​รู้ ความ​เข้า‍ใจ​ใน​วรรณ‌กรรม​ทั้ง‍ปวง และ​ปัญญา และ​ดา‌เนียล​เข้า‍ใจ​นิมิต​และ​ความ​ฝัน​ทุก‍ประ‌การ </span><span class="v27_1_18"><sup id="Dan.1.18" class="v27_1_18">18</sup>พอ‍ถึง​กำ‌หนด​เวลา​ที่​กษัตริย์​ทรง​บัญชา​ให้​นำ​เขา‍ทั้ง‍หลาย​เข้า‍เฝ้า หัว‍หน้า​ขันที​จึง​นำ​เขา‍ทั้ง‍หลาย​เข้า‍มา​เฝ้า​เน‌บู‌คัด‌เนส‌ซาร์ </span><span class="v27_1_19"><sup id="Dan.1.19" class="v27_1_19">19</sup>และ​กษัตริย์​ก็​ทรง​สัม‌ภาษณ์​พวก‍เขา ใน​บรร‌ดา​คน​หนุ่ม​เหล่า‍นั้น​ไม่​พบ​สัก​คน​หนึ่ง​ที่​เหมือน​ดา‌เนียล ฮา‌นัน‌ยาห์ มิ‌ชา‌เอล และ​อา‌ซา‌ริ‌ยาห์ เพราะ‍ฉะนั้น​พวก‍เขา​จึง​ได้​เข้า​รับ‍ราช‌การ </span><span class="v27_1_20"><sup id="Dan.1.20" class="v27_1_20">20</sup>ใน​บรร‌ดา​เรื่อง‍ราว​อัน​เกี่ยว‍กับ​ปัญญา​และ​ความ​รอบ‍รู้​ซึ่ง​กษัตริย์​ตรัส​ถาม​พวก‍เขา ทรง​เห็น​ว่า​พวก‍เขา​ดี​กว่า​พวก​โหร​และ​พวก​หมอ​ดู​ทั้ง‍หมด​ซึ่ง​อยู่​ใน​อาณา‌จักร​ของ​พระ‍องค์​สิบ​เท่า </span><span class="v27_1_21"><sup id="Dan.1.21" class="v27_1_21">21</sup>และ​ดา‌เนียล​ก็​ได้​รับ‍ราช‌การ​เรื่อย‍มา​จน​ต้น‍รัช‌กาล​กษัตริย์​ไซ‌รัส</span></p>
</div>
<h2 id="Dan.2">ดาเนียล 2</h2>
<div class="chapter">
  <h3 class="s">พระ‍สุบิน​ของ​เน‌บู‌คัด‌เนส‌ซาร์</h3>
  <p class="p"><span class="v27_2_1"><sup id="Dan.2.1" class="v27_2_1">1</sup>ใน​ปี​ที่​สอง​ของ​รัช‌กาล​เน‌บู‌คัด‌เนส‌ซาร์ พระ‍องค์​ทรง​สุบิน  พระ‍องค์​ทุกข์​พระ‍ทัย​จน​บรร‌ทม​ไม่​หลับ </span><span class="v27_2_2"><sup id="Dan.2.2" class="v27_2_2">2</sup>แล้ว​กษัตริย์​จึง​ทรง​บัญชา​ให้​เรียก​พวก​โหร หมอ‍ดู นัก‍วิท‌ยา‌คม และ​คน‍เคล‌เดีย ​เข้า‍มา​เพื่อ​ทูล​กษัตริย์​ให้​รู้​เรื่อง​ที่​ทรง​สุบิน เขา‍ทั้ง‍หลาย​ก็​เข้า‍มา​เฝ้า​กษัตริย์ </span><span class="v27_2_3"><sup id="Dan.2.3" class="v27_2_3">3</sup>และ​กษัตริย์​ตรัส​กับ​พวก‍เขา​ว่า “เรา​ได้​ฝัน และ​จิต‍ใจ​ของ​เรา​ก็​เป็น​ทุกข์ อยาก​รู้​ว่า​ฝัน​เรื่อง​อะไร” </span><span class="v27_2_4"><sup id="Dan.2.4" class="v27_2_4">4</sup>แล้ว​คน​เคล‌เดีย​จึง​ทูล​กษัตริย์​เป็น​ภาษา​อา‌รา‌เมค​ว่า  “ข้า‍แต่​พระ‍ราชา ขอ​ทรง‍พระ‍เจริญ​เป็น​นิตย์ ขอ​เล่า​พระ‍สุบิน​แก่​บรร‌ดา​ผู้‍รับ‍ใช้​ของ​พระ‍องค์ แล้ว​เหล่า​ข้า‍พระ‍บาท​จะ​ได้​ถวาย​คำ​แก้​พระ‍สุบิน” </span><span class="v27_2_5"><sup id="Dan.2.5" class="v27_2_5">5</sup>กษัตริย์​ทรง​ตอบ​คน​เคล‌เดีย​ว่า “คำ​ของ​เรา​นั้น​เด็ด‍ขาด ถ้า​เจ้า​ไม่​บอก​ให้​เรา​รู้​ความ​ฝัน​พร้อม​ทั้ง​คำ​แก้​ฝัน เจ้า​จะ​ถูก​ทึ้ง​แขน​ขา​ออก และ​บ้าน‍เรือน​ของ​เจ้า​จะ​ถูก​ทำ​ให้​เป็น​เศษ‍เล็ก‍เศษ‍น้อย </span><span class="v27_2_6"><sup id="Dan.2.6" class="v27_2_6">6</sup>แต่​ถ้า​เจ้า​เปิด‍เผย​ความ​ฝัน​และ​คำ‍แก้‍ฝัน​ให้​เรา เจ้า​จะ​ได้​รับ​ของ‍ขวัญ รางวัล และ​เกียรติ‍ยศ​ยิ่ง‍ใหญ่ ฉะนั้น​จง​เปิด‍เผย​ความ​ฝัน​และ​คำ‍แก้‍ฝัน​แก่​เรา” </span><span class="v27_2_7"><sup id="Dan.2.7" class="v27_2_7">7</sup>เขา‍ทั้ง‍หลาย​ทูล​เป็น​ครั้ง‍ที่​สอง​ว่า “ขอ​พระ‍ราชา​เล่า​พระ‍สุบิน​แก่​บรร‌ดา​ผู้‍รับ‍ใช้​ของ​พระ‍องค์ และ​เหล่า​ข้า‍พระ‍บาท​จะ​ถวาย​คำ​แก้​พระ‍สุบิน พ่ะ‌ย่ะ‌ค่ะ” </span><span class="v27_2_8"><sup id="Dan.2.8" class="v27_2_8">8</sup>กษัตริย์​ทรง​ตอบ​ว่า “เรา​รู้​แน่​แล้ว​ว่า เจ้า​พยา‌ยาม​จะ​ถ่วง​เวลา​ไว้ เพราะ​เจ้า​เห็น​ว่า​คำ​ของ​เรา​นั้น​เด็ด‍ขาด </span><span class="v27_2_9"><sup id="Dan.2.9" class="v27_2_9">9</sup>ถ้า​เจ้า​ไม่‍ให้​เรา​รู้​ความ​ฝัน ก็​มี​คำ​ตัด‍สิน​เจ้า​อยู่​ข้อ​เดียว เจ้า​ทั้ง‍หลาย​ตก‍ลง​จะ​พูด​เท็จ​และ​พูด​ทุ‌จริต​ต่อ​เรา เผื่อ​ว่า​สถาน‌การณ์​จะ​เปลี่ยน‍แปลง​ไป เพราะ‍ฉะนั้น​เจ้า​จง​บอก​ความ​ฝัน​แก่​เรา แล้ว​เรา​จะ​รู้​ว่า​เจ้า​แก้​ความ​ฝัน​ให้​เรา​ได้” </span><span class="v27_2_10"><sup id="Dan.2.10" class="v27_2_10">10</sup>คน​เคล‌เดีย​จึง​ทูล​กษัตริย์​ว่า “ไม่‍มี​ใคร​ใน​พิภพ​เปิด‍เผย​เรื่อง​ของ​พระ‍ราชา​ได้ เพราะ​ว่า​ไม่‍มี​พระ‍ราชา​ยิ่ง‍ใหญ่​และ​ทรง​ฤทธิ์​องค์​ใด​ไต่‍ถาม​สิ่ง‍เหล่า‍นี้​จาก​โหร หรือ​หมอ‍ดู หรือ​คน​เคล‌เดีย </span><span class="v27_2_11"><sup id="Dan.2.11" class="v27_2_11">11</sup>สิ่ง​ซึ่ง​พระ‍ราชา​ตรัส​ถาม​นั้น​ยาก​เกิน‍ไป ไม่‍มี​ใคร​จะ​เปิด‍เผย​แด่​พระ‍ราชา​ได้​นอก‍จาก​บรร‌ดา​พระ​ผู้​ไม่‍ได้​อยู่​กับ​มนุษย์”</span></p>
  <p class="p"><span class="v27_2_12"><sup id="Dan.2.12" class="v27_2_12">12</sup>เพราะ​เรื่อง​นี้​กษัตริย์​จึง​กริ้ว​และ​ทรง​พระ‍พิโรธ​ยิ่ง‍นัก และ​มี​รับ‍สั่ง​ให้​ประ‌หาร​พวก​นัก‍ปราชญ์​ทั้ง‍หมด​ของ​บา‌บิ‌โลน </span><span class="v27_2_13"><sup id="Dan.2.13" class="v27_2_13">13</sup>เพราะ‍ฉะนั้น​จึง​มี​พระ‍ราช‌กฤษ‌ฎีกา​ประ‌กาศ​ไป​ว่า​ให้​ฆ่า​นัก‍ปราชญ์​เสีย​ทั้ง‍หมด เขา​จึง​ตาม‍หา​ดา‌เนียล​และ​เพื่อนๆ เพื่อ​จะ​ประ‌หาร​ชีวิต </span><span class="v27_2_14"><sup id="Dan.2.14" class="v27_2_14">14</sup>แล้ว​ดา‌เนียล​ก็​ตอบ​อา‌รี‌โอค​หัว‍หน้า​ราช‌องค‌รักษ์ ผู้​ออก​ไป​ประ‌หาร​นัก‍ปราชญ์​ของ​บา‌บิ‌โลน ด้วย​คำ​แยบ‍คาย​และ​ด้วย​ความ​รอบ‍คอบ </span><span class="v27_2_15"><sup id="Dan.2.15" class="v27_2_15">15</sup>ท่าน​ถาม​อา‌รี‌โอค​หัว‍หน้า​ว่า “ไฉน​พระ‍ราช‌กฤษ‌ฎีกา​ของ​พระ‍ราชา​จึง​เร่ง‍ด่วน​นัก?” แล้ว​อา‌รี‌โอค​ก็​เล่า​เรื่อง​ให้​ดา‌เนียล​รู้ </span><span class="v27_2_16"><sup id="Dan.2.16" class="v27_2_16">16</sup>แล้ว​ดา‌เนียล​ก็​เข้า​ไป​เฝ้า​และ​ทูล​ขอ​ให้​กษัตริย์​ทรง​เลื่อน​กำ‌หนด​เวลา​เพื่อ​ท่าน​จะ​ถวาย​คำ​แก้​พระ‍สุบิน​แด่​กษัตริย์</span></p>
  <p class="p"><span class="v27_2_17"><sup id="Dan.2.17" class="v27_2_17">17</sup>แล้ว​ดา‌เนียล​ก็​กลับ​ไป​ยัง​บ้าน​ของ​ท่าน และ​แจ้ง​เรื่อง​แก่​ฮา‌นัน‌ยาห์ มิ‌ชา‌เอล และ​อา‌ซา‌ริ‌ยาห์​สหาย​ของ​ท่าน </span><span class="v27_2_18"><sup id="Dan.2.18" class="v27_2_18">18</sup>และ​บอก​พวก‍เขา​ให้​ทูล​ขอ​พระ‍กรุณา​จาก​พระ‍เจ้า​แห่ง​ฟ้า‍สวรรค์​เรื่อง​ความ​ลึก‍ลับ​นี้ เพื่อ​ดา‌เนียล​และ​เพื่อน​ของ​ท่าน​จะ​ไม่​พินาศ​พร้อม​กับ​บรร‌ดา​นัก‍ปราชญ์​อื่นๆ ของ​บา‌บิ‌โลน </span><span class="v27_2_19"><sup id="Dan.2.19" class="v27_2_19">19</sup>ใน​นิมิต​เวลา​กลาง‍คืน พระ‍องค์​ทรง​เปิด‍เผย​ความ​ลึก‍ลับ​นั้น​แก่​ดา‌เนียล แล้ว​ดา‌เนียล​ก็​ถวาย​สาธุการ​แด่​พระ‍เจ้า​แห่ง​ฟ้า‍สวรรค์</span></p>
  <p class="p"><span class="v27_2_20"><sup id="Dan.2.20" class="v27_2_20">20</sup>ดา‌เนียล​กล่าว​ว่า</span></p>
  <p class="q1"><span class="v27_2_20">“สาธุการ​แด่​พระ‍นาม​ของ​พระ‍เจ้า​เป็น​นิตย์​สืบ‍ไป</span></p>
  <p class="q2"><span class="v27_2_20">ปัญญา​และ​ฤทธา‌นุ‌ภาพ​เป็น​ของ​พระ‍องค์</span></p>
  <p class="q1"><span class="v27_2_21"><sup id="Dan.2.21" class="v27_2_21">21</sup>พระ‍องค์​ทรง​เปลี่ยน​วาระ​และ​ฤดู‍กาล</span></p>
  <p class="q2"><span class="v27_2_21">ทรง​ถอด​บรร‌ดา​กษัตริย์​และ​ทรง​ตั้ง​ขึ้น​ใหม่</span></p>
  <p class="q1"><span class="v27_2_21">พระ‍องค์​ประ‌ทาน​ปัญญา​แก่​นัก‍ปราชญ์</span></p>
  <p class="q2"><span class="v27_2_21">และ​ความ​รู้​แก่​คน​ฉลาด</span></p>
  <p class="q1"><span class="v27_2_22"><sup id="Dan.2.22" class="v27_2_22">22</sup>พระ‍องค์​ทรง​เปิด‍เผย​สิ่ง​ที่​ลึก‍ซึ้ง​และ​ลี้‍ลับ</span></p>
  <p class="q2"><span class="v27_2_22">พระ‍องค์​ทรง​ทราบ​สิ่ง​ที่​อยู่​ใน​ความ​มืด</span></p>
  <p class="q1"><span class="v27_2_22">และ​ความ​สว่าง​ก็​อยู่​กับ​พระ‍องค์</span></p>
  <p class="q1"><span class="v27_2_23"><sup id="Dan.2.23" class="v27_2_23">23</sup>โอ พระ‍เจ้า​แห่ง​บรรพ‌บุรุษ​ของ​ข้า‍พระ‍องค์</span></p>
  <p class="q2"><span class="v27_2_23">ข้า‍พระ‍องค์​ขอบ‍พระ‍คุณ​และ​สรร‌เสริญ​พระ‍องค์</span></p>
  <p class="q1"><span class="v27_2_23">เพราะ​พระ‍องค์​ประ‌ทาน​ปัญญา​และ​กำลัง​แก่​ข้า‍พระ‍องค์</span></p>
  <p class="q2"><span class="v27_2_23">สิ่ง‍นั้น​ที่​พวก‍ข้า‍พระ‍องค์​ทูล​ขอ พระ‍องค์​ก็​ทรง​ให้​ข้า‍พระ‍องค์​ทราบ​แล้ว</span></p>
  <p class="q2"><span class="v27_2_23">เพราะ​พระ‍องค์​ได้​ทรง​เปิด‍เผย​เรื่อง​ของ​พระ‍ราชา​แก่​พวก‍ข้า‍พระ‍องค์”</span></p>
  <h3 class="s">ดา‌เนียล​ทำ‍นาย​พระ‍สุบิน</h3>
  <p class="p"><span class="v27_2_24"><sup id="Dan.2.24" class="v27_2_24">24</sup>แล้ว​ดา‌เนียล​ก็​เข้า​ไป​หา​อา‌รี‌โอค ผู้​ซึ่ง​กษัตริย์​แต่ง‍ตั้ง​ให้​ประ‌หาร​นัก‍ปราชญ์​ของ​บา‌บิ‌โลน ท่าน​ได้​เข้า​ไป​และ​กล่าว​ว่า “ขอ​อย่า​ประ‌หาร​นัก‍ปราชญ์​ของ​บา‌บิ‌โลน โปรด​นำ​ข้าพ‌เจ้า​เข้า‍เฝ้า​พระ‍ราชา และ​ข้าพ‌เจ้า​จะ​ถวาย​คำ​แก้​ฝัน​แก่​พระ‍ราชา” </span><span class="v27_2_25"><sup id="Dan.2.25" class="v27_2_25">25</sup>แล้ว​อา‌รี‌โอค​ก็​รีบ​นำ​ดา‌เนียล​เข้า‍เฝ้า​กษัตริย์ และ​ทูล​พระ‍องค์​ว่า “ข้า‍พระ‍บาท​พบ​ชาย​คน​หนึ่ง ใน​พวก​ที่​ถูก​กวาด​เป็น​เชลย​จาก​ยู‌ดาห์ ผู้​จะ​ทูล​ให้​พระ‍ราชา​ทราบ​คำ​แก้​พระ‍สุบิน​ได้” </span><span class="v27_2_26"><sup id="Dan.2.26" class="v27_2_26">26</sup>กษัตริย์​จึง​ตรัส​แก่​ดา‌เนียล​ผู้​มี​ชื่อ​ว่า​เบล‌เท‌ชัส‌ซาร์​ว่า “เจ้า​สามารถ​ให้​เรา​รู้​ถึง​ความ​ฝัน​ที่​เรา​ได้​ฝัน​และ​คำ​แก้​ฝัน​นั้น​ได้​หรือ?” </span><span class="v27_2_27"><sup id="Dan.2.27" class="v27_2_27">27</sup>ดา‌เนียล​ทูล​กษัตริย์​ว่า “ไม่‍มี​นัก‍ปราชญ์ หรือ​หมอ‍ดู หรือ​โหร หรือ​หมอ‍ดู​ฤกษ์‍ยาม​คน​ใด​เปิด‍เผย​ความ​ลึก‍ลับ​ซึ่ง​พระ‍ราชา​ไต่‍ถาม​แด่​พระ‍องค์​ได้ </span><span class="v27_2_28"><sup id="Dan.2.28" class="v27_2_28">28</sup>แต่​มี​พระ‍เจ้า​องค์​หนึ่ง​ใน​ฟ้า‍สวรรค์​ผู้​ทรง​เปิด‍เผย​ความ​ลึก‍ลับ​ทั้ง‍หลาย และ​พระ‍องค์​ทรง​ให้​พระ‍ราชา​เน‌บู‌คัด‌เนส‌ซาร์​รู้​ถึง​สิ่ง​ซึ่ง​จะ​เกิด‍ขึ้น​ใน​ยุค​สุด‍ท้าย และ​นิมิต​ที่​ผุด​ขึ้น​ใน​พระ‍เศียร ​ของ​พระ‍องค์​บน​พระ‍แท่น​บรร‌ทม ​นั้น​เป็น​ดัง‍นี้ พ่ะ‌ย่ะ‌ค่ะ </span><span class="v27_2_29"><sup id="Dan.2.29" class="v27_2_29">29</sup>ข้า‍แต่​พระ‍ราชา ขณะ​เมื่อ​ฝ่า‍พระ‍บาท​บรร‌ทม ​บน​พระ‍แท่น พระ‍ดำ‌ริ ​ใน​เรื่อง​ซึ่ง​จะ​เกิด​มา​ภาย‍หลัง​ได้​ผุด​ขึ้น และ​พระ‍องค์​นั้น​ผู้​ทรง​เปิด‍เผย​ความ​ลึก‍ลับ​ก็​ทรง​ให้​ฝ่า‍พระ‍บาท​รู้​ถึง​สิ่ง​ที่​จะ​เกิด‍ขึ้น </span><span class="v27_2_30"><sup id="Dan.2.30" class="v27_2_30">30</sup>ส่วน​ข้า‍พระ‍บาท​นั้น ได้​รับ​การ​เปิด‍เผย​ความ​ลับ‍ลึก​นี้ ไม่‍ใช่​เพราะ​ข้า‍พระ‍บาท​มี​ปัญญา​มาก‍กว่า​คน​อื่นๆ ที่​ยัง​มี​ชีวิต​อยู่ แต่​เพื่อ​พระ‍ราชา​จะ​รู้​คำ​แก้​พระ‍สุบิน และ​เพื่อ​ฝ่า‍พระ‍บาท​จะ​เข้า‍ใจ​พระ‍ดำ‌ริ​ใน​พระ‍ทัย​ของ​ฝ่า‍พระ‍บาท</span></p>
  <p class="p"><span class="v27_2_31"><sup id="Dan.2.31" class="v27_2_31">31</sup>“ข้า‍แต่​พระ‍ราชา ฝ่า‍พระ‍บาท​ทอด‍พระ‍เนตร และ​ดู‍เถิด มี​ปฏิ‌มา‌กร​ขนาด​ใหญ่ ปฏิ‌มา‌กร​นี้​มหึมา​จริงๆ และ​สุก‍ใส​ยิ่ง‍นัก ตั้ง​อยู่​เฉพาะ‍พระ‍พักตร์​ฝ่า‍พระ‍บาท และ​รูป‍ร่าง​น่า‍กลัว </span><span class="v27_2_32"><sup id="Dan.2.32" class="v27_2_32">32</sup>หัว​ของ​ปฏิ‌มา‌กร​นี้​เป็น​ทอง‍นพ‌คุณ อก​และ​แขน​เป็น​เงิน ท้อง​และ​โคน‍ขา​เป็น​ทอง‍สัม‌ฤทธิ์ </span><span class="v27_2_33"><sup id="Dan.2.33" class="v27_2_33">33</sup>ขา​เป็น​เหล็ก เท้า​เป็น​เหล็ก​ปน​ดิน </span><span class="v27_2_34"><sup id="Dan.2.34" class="v27_2_34">34</sup>ขณะ​พระ‍องค์​ทอด‍พระ‍เนตร มี​หิน​ก้อน​หนึ่ง​ถูก​ตัด​ออก​มา​ไม่‍ใช่​ด้วย​มือ​มนุษย์ หิน​นั้น​กระ‌ทบ​ปฏิ‌มา‌กร​ที่​เท้า​อัน​เป็น​เหล็ก​ปน​ดิน ทำ​ให้​มัน​แตก​เป็น​ชิ้นๆ </span><span class="v27_2_35"><sup id="Dan.2.35" class="v27_2_35">35</sup>แล้ว​ส่วน​เหล็ก ดิน‍เหนียว ทอง‍สัม‌ฤทธิ์ เงิน และ​ทอง‍คำ ก็​แตก​เป็น​ชิ้นๆ พร้อม‍กัน กลาย​เป็น​เหมือน​แกลบ​จาก​ลาน‍นวด‍ข้าว​ใน​ฤดู​ร้อน ลม​ก็​พัด​พา​เอา​ไป​ทั่ว จึง​หา​ร่อง‍รอย​ไม่​พบ​อีก​เลย แต่​ก้อน‍หิน​ที่​กระ‌ทบ​ปฏิ‌มา‌กร​นั้น​กลาย​เป็น​ภูเขา​ใหญ่​จน​เต็ม​พิภพ</span></p>
  <p class="p"><span class="v27_2_36"><sup id="Dan.2.36" class="v27_2_36">36</sup>“นี่​เป็น​พระ‍สุบิน พ่ะ‌ย่ะ‌ค่ะ บัด‍นี้​เหล่า​ข้า‍พระ‍บาท​ขอ​กราบ‍ทูล​คำ​แก้​พระ‍สุบิน​ให้​พระ‍ราชา​ทรง​ทราบ </span><span class="v27_2_37"><sup id="Dan.2.37" class="v27_2_37">37</sup>ข้า‍แต่​พระ‍ราชา พระ‍ราชา​เหนือ​พระ‍ราชา​ทั้ง‍หลาย ผู้​ซึ่ง​พระ‍เจ้า​แห่ง​ฟ้า‍สวรรค์​ได้​ประ‌ทาน​ราช‌อาณา‌จักร อานุ‌ภาพ ฤทธิ์‍เดช และ​ศักดิ์‍ศรี </span><span class="v27_2_38"><sup id="Dan.2.38" class="v27_2_38">38</sup>และ​ได้​ทรง​มอบ​บรร‌ดา​มนุษย์ สัตว์​ใน​ท้อง‍ทุ่ง​และ​นก​บน​ฟ้า ไม่​ว่า​จะ​อาศัย​อยู่​ที่​ใด ไว้​ใน​พระ‍หัตถ์​ของ​ฝ่า‍พระ‍บาท ให้​ฝ่า‍พระ‍บาท​ปก‍ครอง​ทุก‍อย่าง เศียร​ทอง‍คำ​นั้น​คือ​ฝ่า‍พระ‍บาท​เอง </span><span class="v27_2_39"><sup id="Dan.2.39" class="v27_2_39">39</sup>ต่อ‍จาก​ฝ่า‍พระ‍บาท​ไป จะ​มี​ราช‌อาณา‌จักร​ด้อย​กว่า​ของ​ฝ่า‍พระ‍บาท​ปรา‌กฏ​ขึ้น และ​ยัง​มี​ราช‌อาณา‌จักร​ที่​สาม​เป็น​ทอง‍สัม‌ฤทธิ์ ซึ่ง​จะ​ปก‍ครอง​อยู่​ทั่ว‍พิภพ </span><span class="v27_2_40"><sup id="Dan.2.40" class="v27_2_40">40</sup>และ​จะ​มี​ราช‌อาณา‌จักร​ที่​สี่ แข็ง‍แรง​ดั่ง​เหล็ก เพราะ​เหล็ก​ตี​สิ่ง​ทั้ง‍หลาย​ให้​หัก​และ​แตก​เป็น​ชิ้นๆ อย่าง‍ไร ราช‌อาณา‌จักร​นั้น​จะ​หัก​และ​ทุบ​สิ่ง‍เหล่า‍นี้​ดัง​เหล็ก​ซึ่ง​ทุบ​ให้​แหลก​อย่าง​นั้น </span><span class="v27_2_41"><sup id="Dan.2.41" class="v27_2_41">41</sup>ดัง​ที่​ฝ่า‍พระ‍บาท​ทอด‍พระ‍เนตร เท้า​และ​นิ้ว‍เท้า​เป็น​ดิน​ของ​ช่าง‍ปั้น‍หม้อ​บ้าง เหล็ก​บ้าง จะ​เป็น​ราช‌อาณา‌จักร​ที่​แตก‍แยก แต่​ความ​แข็ง​ของ​เหล็ก​จะ​ยัง​อยู่​ใน​นั้น​บ้าง ดัง​ที่​ฝ่า‍พระ‍บาท​ทอด‍พระ‍เนตร​เหล็ก​ปน​ดิน‍เหนียว </span><span class="v27_2_42"><sup id="Dan.2.42" class="v27_2_42">42</sup>และ​นิ้ว‍เท้า​เป็น​เหล็ก​ปน​ดิน​อย่าง‍ไร ราช‌อาณา‌จักร​นั้น​จึง​แข็ง‍แรง​บ้าง​เปราะ​บ้าง​อย่าง​นั้น </span><span class="v27_2_43"><sup id="Dan.2.43" class="v27_2_43">43</sup>ดัง​ที่​ฝ่า‍พระ‍บาท​ทอด‍พระ‍เนตร​เหล็ก​ปน​ดิน‍เหนียว พวก‍เขา​พยา‌ยาม​จะ​มี​เอก‍ภาพ​ด้วย​การ​สมรส  แต่​จะ​ไม่​ยึด​กัน​แน่น เช่น​เดียว​กับ​ที่​เหล็ก​ไม่​ประ‌สม​เข้า​กับ​ดิน </span><span class="v27_2_44"><sup id="Dan.2.44" class="v27_2_44">44</sup>และ​ใน​สมัย​ของ​พระ‍ราชา​เหล่า‍นั้น พระ‍เจ้า​แห่ง​ฟ้า‍สวรรค์​จะ​ทรง​สถาปนา​ราช‌อาณา‌จักร​หนึ่ง ซึ่ง​ไม่‍มี​วัน​ถูก​ทำ‍ลาย หรือ​ถูก​มอบ​ให้​ชน‍ชาติ​อื่น ราช‌อาณา‌จักร​นั้น​จะ​ทำ​ให้​ราช‌อาณา‌จักร​เหล่า‍นี้​ทั้ง‍หมด​แตก​เป็น​ชิ้นๆ จน​พินาศ​ไป และ​ราช‌อาณา‌จักร​นั้น​จะ​ตั้ง‍มั่น​อยู่​เป็น​นิตย์ </span><span class="v27_2_45"><sup id="Dan.2.45" class="v27_2_45">45</sup>ดัง​ที่​ฝ่า‍พระ‍บาท​ทอด‍พระ‍เนตร​ก้อน‍หิน​ถูก​ตัด​ออก​จาก​ภูเขา ไม่‍ใช่​ด้วย​มือ​มนุษย์ และ​ก้อน‍หิน​นั้น​ได้​ทำ​ให้​เหล็ก ทอง‍สัม‌ฤทธิ์ ดิน‍เหนียว เงิน และ​ทอง‍คำ​แตก​เป็น​ชิ้นๆ พระ‍เจ้า​ยิ่ง‍ใหญ่​ได้​ทรง​ให้​พระ‍ราชา​รู้​ว่า​อะไร​จะ​เกิด‍ขึ้น​หลัง‍จาก​นี้ พระ‍สุบิน​นั้น​เป็น​จริง และ​คำ​แก้​พระ‍สุบิน​ก็​แน่‍นอน”</span></p>
  <h3 class="s">ดา‌เนียล​และ​เพื่อนๆ ได้​ความ‍ดี‍ความ‍ชอบ</h3>
  <p class="p"><span class="v27_2_46"><sup id="Dan.2.46" class="v27_2_46">46</sup>แล้ว​กษัตริย์​เน‌บู‌คัด‌เนส‌ซาร์​ก็​ทรง​กราบ‍ลง​และ​เคารพ​ดา‌เนียล และ​ทรง​บัญชา​ให้​นำ​เครื่อง‍บูชา​และ​เครื่อง‍หอม​มา​ถวาย​ดา‌เนียล </span><span class="v27_2_47"><sup id="Dan.2.47" class="v27_2_47">47</sup>กษัตริย์​ตรัส​กับ​ดา‌เนียล​ว่า “แน่‍นอน​ที‍เดียว พระ‍เจ้า​ของ​ท่าน​ทรง​เป็น​พระ‍เจ้า​เหนือ​พระ​ทั้ง‍หลาย และ​ทรง​เป็น​องค์‍เจ้า‍นาย​เหนือ​พระ‍ราชา​ทั้ง‍ปวง ทรง​เป็น​ผู้​เปิด‍เผย​ความ​ลึก‍ลับ เพราะ​ท่าน​สามารถ​เปิด‍เผย​ความ​ลึก‍ลับ​นี้​ได้” </span><span class="v27_2_48"><sup id="Dan.2.48" class="v27_2_48">48</sup>แล้ว​กษัตริย์​ทรง​ให้​ดา‌เนียล​เป็น​ใหญ่ และ​ประ‌ทาน​ของ​กำ‌นัล​ใหญ่​จำ‌นวน​มาก อีก‍ทั้ง​ทรง​แต่ง‍ตั้ง​ให้​เป็น​ผู้‍ครอบ‍ครอง​มณฑล​ทั้ง‍หมด​ของ​บา‌บิ‌โลน และ​เป็น​ประ‌ธาน​องค‌มน‌ตรี​ของ​นัก‍ปราชญ์​ทั้ง‍สิ้น​ของ​บา‌บิ‌โลน </span><span class="v27_2_49"><sup id="Dan.2.49" class="v27_2_49">49</sup>ดา‌เนียล​ก็​ทูล​ขอ​ต่อ​กษัตริย์ และ​พระ‍องค์​ทรง​ตั้ง​ชัด‌รัค เม‌ชาค และ​อา‌เบด‌เน‌โก เป็น​ผู้‍บริ‌หาร‍มณฑล​บา‌บิ‌โลน แต่​ดา‌เนียล​ยัง​คง​อยู่​ใน​ราช‌สำนัก</span></p>
</div>
<h2 id="Dan.3">ดาเนียล 3</h2>
<div class="chapter">
  <h3 class="s">ปฏิ‌มา‌กร​ทอง‍คำ</h3>
  <p class="p"><span class="v27_3_1"><sup id="Dan.3.1" class="v27_3_1">1</sup>กษัตริย์​เน‌บู‌คัด‌เนส‌ซาร์​ทรง​สร้าง​ปฏิ‌มา‌กร​รูป​หนึ่ง​ด้วย​ทอง‍คำ สูง 27 เมตร กว้าง​เกือบ 3 เมตร ทรง​ตั้ง​ไว้ ณ ที่‍ราบ​ดู‌รา​ใน​มณฑล​บา‌บิ‌โลน </span><span class="v27_3_2"><sup id="Dan.3.2" class="v27_3_2">2</sup>แล้ว​กษัตริย์​เน‌บู‌คัด‌เนส‌ซาร์​รับ‍สั่ง​ให้​ประ‌ชุม​พวก​อุปราช องค‌มน‌ตรี ผู้‍ว่า‍ราช‌การ‍มณฑล มน‌ตรี นาย‍คลัง ผู้‍พิพาก‌ษา ตุลา‌การ และ​บรร‌ดา​เจ้า‍หน้า‍ที่​ของ​มณฑล ให้​เข้า‍มา​ใน​งาน​ฉลอง​ปฏิ‌มา‌กร​ซึ่ง​กษัตริย์​เน‌บู‌คัด‌เนส‌ซาร์​ได้​ทรง​ตั้ง​ขึ้น </span><span class="v27_3_3"><sup id="Dan.3.3" class="v27_3_3">3</sup>แล้ว​พวก​อุปราช องค‌มน‌ตรี ผู้‍ว่า‍ราช‌การ‍มณฑล มน‌ตรี นาย‍คลัง ผู้‍พิพาก‌ษา ตุลา‌การ และ​บรร‌ดา​เจ้า‍หน้า‍ที่​ทั้ง‍หลาย​ของ​มณฑล​ได้​เข้า‍มา​ประ‌ชุม​เพื่อ​งาน​ฉลอง​ปฏิ‌มา‌กร ซึ่ง​กษัตริย์​เน‌บู‌คัด‌เนส‌ซาร์​ได้​ทรง​ตั้ง​ขึ้น เมื่อ​เขา‍ทั้ง‍หลาย​มา​ยืน​อยู่​หน้า​ปฏิ‌มา‌กร ซึ่ง​กษัตริย์​เน‌บู‌คัด‌เนส‌ซาร์​ได้​ทรง​ตั้ง​ขึ้น </span><span class="v27_3_4"><sup id="Dan.3.4" class="v27_3_4">4</sup>โฆษก​ก็​ประ‌กาศ​เสียง‍ดัง​ว่า “พระ‍ราชา​มี​พระ‍ราช‌โอง‌การ​มา​ยัง​ชน​ทุก​ชาติ​ทุก​เผ่า​ทุก​ภาษา </span><span class="v27_3_5"><sup id="Dan.3.5" class="v27_3_5">5</sup>เมื่อ​ท่าน‍ทั้ง‍หลาย​ได้‍ยิน​เสียง​เขา‍สัตว์ ปี่ พิณ‍เขา‍คู่ พิณ‍สี่‍สาย พิณ‍ใหญ่ ปี่‍ถุง และ​เครื่อง‍ดน‌ตรี​ทุก​ชนิด ให้​ท่าน​กราบ‍ลง​นมัส‌การ​ปฏิ‌มา‌กร​ทอง‍คำ ซึ่ง​กษัตริย์​เน‌บู‌คัด‌เนส‌ซาร์​ได้​ทรง​ตั้ง​ไว้ </span><span class="v27_3_6"><sup id="Dan.3.6" class="v27_3_6">6</sup>ผู้‍ใด​ไม่​กราบ​นมัส‌การ​ก็​ให้​โยน​ผู้‍นั้น​เข้า​ไป​ใน​เตา​ที่​ไฟ‍ลุก​อยู่​ทัน‍ที” </span><span class="v27_3_7"><sup id="Dan.3.7" class="v27_3_7">7</sup>เพราะ‍ฉะนั้น​พอ​ประ‌ชา‍ชน​ได้‍ยิน​เสียง​เขา‍สัตว์ ปี่ พิณ‍เขา‍คู่ พิณ‍สี่‍สาย พิณ‍ใหญ่ ปี่‍ถุง และ​เครื่อง‍ดน‌ตรี​ทุก​ชนิด ชน​ทุก​ชาติ​ทุก​เผ่า​ทุก​ภาษา​ก็​กราบ​นมัส‌การ​ปฏิ‌มา‌กร​ทอง‍คำ​ซึ่ง​กษัตริย์​เน‌บู‌คัด‌เนส‌ซาร์​ได้​ทรง​ตั้ง​ไว้</span></p>
  <p class="p"><span class="v27_3_8"><sup id="Dan.3.8" class="v27_3_8">8</sup>ใน​ครั้ง‍นั้น​พวก​เคล‌เดีย​บาง‍คน​มา​เข้า‍เฝ้า และ​ฟ้อง​พวก​ยิว​โดย​เจตนา​ร้าย </span><span class="v27_3_9"><sup id="Dan.3.9" class="v27_3_9">9</sup>เขา​ทูล​กษัตริย์​เน‌บู‌คัด‌เนส‌ซาร์​ว่า “ข้า‍แต่​พระ‍ราชา ขอ​ทรง‍พระ‍เจริญ​เป็น​นิตย์ </span><span class="v27_3_10"><sup id="Dan.3.10" class="v27_3_10">10</sup>ข้า‍แต่​พระ‍ราชา ฝ่า‍พระ‍บาท​ทรง​ออก​กฤษ‌ฎีกา​แล้ว​ว่า ทุก​คน​ที่​ได้‍ยิน​เสียง​เขา‍สัตว์ ปี่ พิณ‍เขา‍คู่ พิณ‍สี่‍สาย พิณ‍ใหญ่ ปี่‍ถุง และ​เครื่อง‍ดน‌ตรี​ทุก​ชนิด จะ​ต้อง​กราบ​นมัส‌การ​ปฏิ‌มา‌กร​ทอง‍คำ </span><span class="v27_3_11"><sup id="Dan.3.11" class="v27_3_11">11</sup>ผู้‍ใด​ไม่​กราบ​นมัส‌การ​ก็​จะ​ถูก​โยน​เข้า​ไป​ใน​เตา​ที่​ไฟ‍ลุก​อยู่ </span><span class="v27_3_12"><sup id="Dan.3.12" class="v27_3_12">12</sup>มี​คน​ยิว​บาง‍คน​ที่​ฝ่า‍พระ‍บาท​แต่ง‍ตั้ง​ให้​เป็น​ผู้‍บริ‌หาร‍มณฑล​บา‌บิ‌โลน​คือ ชัด‌รัค เม‌ชาค และ​อา‌เบด‌เน‌โก ข้า‍แต่​พระ‍ราชา คน​เหล่า‍นี้​ไม่​เชื่อ‍ฟัง​กฤษ‌ฎีกา​ของ​ฝ่า‍พระ‍บาท เขา​ไม่​ยอม​ปรน‌นิ‌บัติ​บรร‌ดา​พระ​ของ​ฝ่า‍พระ‍บาท หรือ​นมัส‌การ​ปฏิ‌มา‌กร​ทอง‍คำ​ซึ่ง​ฝ่า‍พระ‍บาท​ได้​ทรง​ตั้ง​ไว้”</span></p>
  <p class="p"><span class="v27_3_13"><sup id="Dan.3.13" class="v27_3_13">13</sup>แล้ว​เน‌บู‌คัด‌เนส‌ซาร์​กริ้ว‍จัด มี​รับ‍สั่ง​ให้​นำ​ตัว​ชัด‌รัค เม‌ชาค​และ​อา‌เบด‌เน‌โก​เข้า‍มา แล้ว​มี​ผู้​พา​คน​เหล่า‍นี้​เข้า‍มา​เฝ้า​กษัตริย์ </span><span class="v27_3_14"><sup id="Dan.3.14" class="v27_3_14">14</sup>เน‌บู‌คัด‌เนส‌ซาร์​ตรัส​แก่​เขา​ว่า “ชัด‌รัค เม‌ชาค และ​อา‌เบด‌เน‌โก​เอ๋ย เป็น​ความ​จริง​หรือ​ไม่ ที่​เจ้า​ไม่​ยอม​ปรน‌นิ‌บัติ​บรร‌ดา​พระ​ของ​เรา​หรือ​นมัส‌การ​ปฏิ‌มา‌กร​ทอง‍คำ​ซึ่ง​เรา​ได้​ตั้ง​ไว้? </span><span class="v27_3_15"><sup id="Dan.3.15" class="v27_3_15">15</sup>เอา​เถอะ ถ้า​เจ้า​พร้อม‍ใจ​แล้ว พอ​เจ้า​ได้‍ยิน​เสียง​เขา‍สัตว์ ปี่ พิณ‍เขา‍คู่ พิณ‍สี่‍สาย พิณ‍ใหญ่ ปี่‍ถุง และ​เครื่อง‍ดน‌ตรี​ทุก​ชนิด เจ้า​จง​กราบ​นมัส‌การ​ปฏิ‌มา‌กร​ซึ่ง​เรา​ได้​สร้าง​ไว้ แต่​ถ้า​เจ้า​ไม่​นมัส‌การ ก็​จะ​ต้อง​โยน​เจ้า​เข้า​ไป​ใน​เตา​ที่​ไฟ‍ลุก​อยู่​ทัน‍ที แล้ว​พระ‍องค์​ไหน​จะ​ช่วย‍กู้​เจ้า​ให้​พ้น​จาก​มือ​ของ​เรา​ได้?”</span></p>
  <p class="p"><span class="v27_3_16"><sup id="Dan.3.16" class="v27_3_16">16</sup>ชัด‌รัค เม‌ชาค และ​อา‌เบด‌เน‌โก​ทูล​พระ‍ราชา​ว่า “ข้า‍แต่​เน‌บู‌คัด‌เนส‌ซาร์ ข้า‍พระ‍บาท​ทั้ง‍หลาย​ไม่​จำ‍เป็น​จะ​ต้อง​ตอบ​ฝ่า‍พระ‍บาท​ใน​เรื่อง​นี้ </span><span class="v27_3_17"><sup id="Dan.3.17" class="v27_3_17">17</sup>ข้า‍แต่​พระ‍ราชา ถ้า​พระ‍เจ้า​ของ​พวก‍ข้า‍พระ‍บาท ผู้​ซึ่ง​พวก‍ข้า‍พระ‍บาท​ปรน‌นิ‌บัติ​นั้น พอ‍พระ‍ทัย​จะ​ช่วย‍กู้​พวก‍ข้า‍พระ‍บาท​ให้​พ้น​จาก​เตา​ที่​ไฟ‍ลุก​อยู่ พระ‍องค์​ก็​จะ​ทรง​ช่วย‍กู้​พวก‍ข้า‍พระ‍บาท​ให้​พ้น​จาก​พระ‍หัตถ์​ของ​ฝ่า‍พระ‍บาท </span><span class="v27_3_18"><sup id="Dan.3.18" class="v27_3_18">18</sup>ถึง‍แม้​ไม่​เป็น​เช่น‍นั้น ข้า‍แต่​พระ‍ราชา ขอ​ฝ่า‍พระ‍บาท​ทรง​ทราบ​ว่า พวก‍ข้า‍พระ‍บาท​จะ​ไม่​ปรน‌นิ‌บัติ​พระ​ของ​ฝ่า‍พระ‍บาท หรือ​นมัส‌การ​ปฏิ‌มา‌กร​ทอง‍คำ​ซึ่ง​ฝ่า‍พระ‍บาท​ได้​ทรง​ตั้ง​ขึ้น”</span></p>
  <h3 class="s">เตา​ที่​ไฟ‍ลุก​อยู่</h3>
  <p class="p"><span class="v27_3_19"><sup id="Dan.3.19" class="v27_3_19">19</sup>แล้ว​เน‌บู‌คัด‌เนส‌ซาร์​ทรง​เกรี้ยว‍กราด​ยิ่ง‍นัก พระ‍พักตร์​ของ​พระ‍องค์​ก็​แสดง​ความ​ไม่​พอ‍พระ‍ทัย​ชัด‌รัค เม‌ชาค และ​อา‌เบด‌เน‌โก พระ‍องค์​มี​รับ‍สั่ง​ให้​ทำ​เตา‍ไฟ​ให้​ร้อน​กว่า​ปกติ​อีก​เจ็ด​เท่า </span><span class="v27_3_20"><sup id="Dan.3.20" class="v27_3_20">20</sup>และ​พระ‍องค์​มี​รับ‍สั่ง​ให้​บาง‍คน​ที่​มี​กำลัง​มาก​ใน​กอง‍ทัพ​มา​มัด​ชัด‌รัค เม‌ชาค และ​อา‌เบด‌เน‌โก และ​ให้​โยน​เข้า​ไป​ใน​เตา​ที่​ไฟ‍ลุก​อยู่ </span><span class="v27_3_21"><sup id="Dan.3.21" class="v27_3_21">21</sup>แล้ว​คน​เหล่า‍นี้​ก็​ถูก​มัด​ไว้​ขณะ‍ที่​ใส่​เสื้อ กาง‌เกง หมวก และ​เครื่อง‍แต่ง‍กาย​อื่นๆ และ​ถูก​โยน​เข้า​ไป​ใน​เตา​ที่​ไฟ‍ลุก​อยู่ </span><span class="v27_3_22"><sup id="Dan.3.22" class="v27_3_22">22</sup>เนื่อง‍จาก​พระ‍บัญชา​ของ​กษัตริย์​นั้น​เร่ง‍ด่วน​มาก และ​เตา‍ไฟ​ก็​ร้อน‍จัด เปลว‍ไฟ​จึง​ได้​ฆ่า​คน​ที่​อุ้ม​ชัด‌รัค เม‌ชาค และ​อา‌เบด‌เน‌โก </span><span class="v27_3_23"><sup id="Dan.3.23" class="v27_3_23">23</sup>และ​ชาย​ทั้ง​สาม​นี้​คือ ชัด‌รัค เม‌ชาค และ​อา‌เบด‌เน‌โก​ก็​ตก​ลง‍ไป​ใน​เตา‍ไฟ​ที่​ลุก​อยู่​ทั้งๆ ที่​ยัง​ถูก​มัด</span></p>
  <p class="p"><span class="v27_3_24"><sup id="Dan.3.24" class="v27_3_24">24</sup>ขณะ​นั้น​กษัตริย์​เน‌บู‌คัด‌เนส‌ซาร์​ประ‌หลาด‍พระ‍ทัย ทรง​ลุก‍ขึ้น​โดย​ฉับ‍พลัน พระ‍องค์​ตรัส​กับ​บรร‌ดา​พระ‍สหาย​ของ​พระ‍องค์​ว่า “เรา​มัด​สาม​คน​โยน​เข้า​ไป​ใน​ไฟ​ไม่‍ใช่​หรือ?” เขา​ทูล​ตอบ​พระ‍ราชา​ว่า “ข้า‍แต่​พระ‍ราชา จริง พ่ะ‌ย่ะ‌ค่ะ” </span><span class="v27_3_25"><sup id="Dan.3.25" class="v27_3_25">25</sup>พระ‍องค์​ตรัส​ตอบ​ว่า “แต่​เรา​เห็น​สี่​คน​กำลัง​เดิน​อยู่​กลาง​ไฟ ไม่​ถูก​มัด​และ​ไม่​เป็น​อัน‌ตราย รูป‍ร่าง​ของ​คน​ที่​สี่​นั้น​ดู‍เหมือน​องค์‍เทพ‌บุตร”</span></p>
  <p class="p"><span class="v27_3_26"><sup id="Dan.3.26" class="v27_3_26">26</sup>แล้ว​เน‌บู‌คัด‌เนส‌ซาร์​เสด็จ​มา​ใกล้​ประตู​เตา​ที่​ไฟ​ลุก​อยู่​นั้น ตรัส​ว่า “ชัด‌รัค เม‌ชาค และ​อา‌เบด‌เน‌โก​ผู้​รับ‍ใช้​ของ​พระ‍เจ้า​สูง‍สุด จง​ออก​มา​เถิด จง​มา​ที่‍นี่” แล้ว​ชัด‌รัค เม‌ชาค และ​อา‌เบด‌เน‌โก​ก็​เดิน​ออก​มา​จาก​ไฟ </span><span class="v27_3_27"><sup id="Dan.3.27" class="v27_3_27">27</sup>พวก​อุปราช องค‌มน‌ตรี ผู้‍ว่า‍ราช‌การ‍มณฑล และ​พระ‍สหาย​ของ​กษัตริย์​ก็​ห้อม‍ล้อม​เข้า‍มา เห็น​ว่า​ไฟ​ไม่‍มี​อำนาจ​อะไร​เหนือ​ร่าง‍กาย​ของ​คน​เหล่า‍นี้ ผม​บน​ศีรษะ​ของ​เขา​ก็​ไม่​งอ เสื้อ​ก็​ไม่​เสีย‍หาย ไม่‍มี​กลิ่น​ไฟ​ที่​ตัว​พวก‍เขา​เลย </span><span class="v27_3_28"><sup id="Dan.3.28" class="v27_3_28">28</sup>เน‌บู‌คัด‌เนส‌ซาร์​ตรัส​ว่า “สาธุการ​แด่​พระ‍เจ้า​ของ​ชัด‌รัค เม‌ชาค และ​อา‌เบด‌เน‌โก พระ‍องค์​ผู้​ทรง​ใช้​ทูต‍สวรรค์​มา​ช่วย‍กู้​ผู้​รับ‍ใช้​ของ​พระ‍องค์ ผู้​ที่​วาง‍ใจ​ใน​พระ‍องค์ ไม่​ฟัง​คำ‍บัญชา​ของ​กษัตริย์ และ​ยอม​พลี‍ชีวิต​ของ​เขา​เสีย​ดี​กว่า​ปรน‌นิ‌บัติ​และ​นมัส‌การ​พระ​อื่น นอก‍จาก​พระ‍เจ้า​ของ​พวก‍เขา​เอง </span><span class="v27_3_29"><sup id="Dan.3.29" class="v27_3_29">29</sup>เพราะ‍ฉะนั้น​เรา​จึง​ออก​กฤษ‌ฎีกา​ว่า ชน​ทุก​ชาติ​ทุก​เผ่า​ทุก​ภาษา​คน​ใด ที่​กล่าว​ลบหลู่​พระ‍เจ้า​ของ​ชัด‌รัค เม‌ชาค และ​อา‌เบด‌เน‌โก จะ​ถูก​ทึ้ง​แขน​ขา​ออก​เสีย และ​บ้าน‍เรือน​ของ​เขา​จะ​ถูก​ทำ​ให้​เป็น​เศษ‍เล็ก‍เศษ‍น้อย เพราะ​ไม่‍มี​พระ​อื่น‍ใด​ที่​สามารถ​ช่วย‍กู้​แบบ​นี้​ได้” </span><span class="v27_3_30"><sup id="Dan.3.30" class="v27_3_30">30</sup>แล้ว​กษัตริย์​ทรง​เลื่อน​ยศ​ชัด‌รัค เม‌ชาค และ​อา‌เบด‌เน‌โก ให้​สูง​ขึ้น​อีก​ใน​มณฑล​บา‌บิ‌โลน</span></p>
</div>
<h2 id="Dan.4">ดาเนียล 4</h2>
<div class="chapter">
  <h3 class="s">พระ‍สุบิน​ครั้ง‍ที่​สอง​ของ​เน‌บู‌คัด‌เนส‌ซาร์</h3>
  <p class="p"><span class="v27_4_1"><sup id="Dan.4.1" class="v27_4_1">1</sup>เรา กษัตริย์​เน‌บู‌คัด‌เนส‌ซาร์ ส่ง​สาสน์​มา ​ยัง​ชน​ทุก​ชาติ​ทุก​เผ่า​ทุก​ภาษา ซึ่ง​อาศัย​อยู่​บน​พิภพ​ทั้ง‍สิ้น ขอ​ให้​ความ​สุข​ความ​เจริญ​เพิ่ม‍พูน​แก่​ท่าน </span><span class="v27_4_2"><sup id="Dan.4.2" class="v27_4_2">2</sup>เรา​เห็น​สม‍ควร​ที่​กล่าว‍ถึง​หมาย‍สำคัญ​และ​การ​อัศ‌จรรย์ ซึ่ง​พระ‍เจ้า​สูง‍สุด​ได้​ทรง​ทำ​แก่​เรา</span></p>
  <p class="q1"><span class="v27_4_3"><sup id="Dan.4.3" class="v27_4_3">3</sup>หมาย‍สำคัญ​ของ​พระ‍องค์​ใหญ่​ยิ่ง</span></p>
  <p class="q2"><span class="v27_4_3">การ​อัศ‌จรรย์​ของ​พระ‍องค์​มี​อานุ‌ภาพ​ยิ่ง</span></p>
  <p class="q1"><span class="v27_4_3">ราช‌อาณา‌จักร​ของ​พระ‍องค์​ถาวร​เป็น​นิตย์</span></p>
  <p class="q2"><span class="v27_4_3">และ​การ​ปก‍ครอง​ของ​พระ‍องค์​นั้น​ดำรง​อยู่​ทุก​ชั่ว‍อายุ</span></p>
  <p class="p"><span class="v27_4_4"><sup id="Dan.4.4" class="v27_4_4">4</sup>ตัว​เรา​คือ เน‌บู‌คัด‌เนส‌ซาร์​อยู่​อย่าง​สบาย​ใน​นิ‌เวศ​ของ​เรา และ​มี​ความ​เจริญ​อยู่​ใน​วัง </span><span class="v27_4_5"><sup id="Dan.4.5" class="v27_4_5">5</sup>ขณะ​เมื่อ​เรา​นอน​บน​ที่‍นอน เรา​ฝัน​เห็น​เรื่อง​ซึ่ง​ทำ​ให้​เรา​กลัว ความ​คิด​และ​นิมิต​อัน​ผุด​ขึ้น​ใน​ศีรษะ​ของ​เรา​เป็น​เหตุ​ให้​เรา​ตก‍ใจ </span><span class="v27_4_6"><sup id="Dan.4.6" class="v27_4_6">6</sup>เรา​ก็​สั่ง​ให้​เรียก​นัก‍ปราชญ์​ของ​บา‌บิ‌โลน​ทั้ง‍สิ้น​มา‍หา​เรา เพื่อ​แก้​ความ​ฝัน​ให้​เรา </span><span class="v27_4_7"><sup id="Dan.4.7" class="v27_4_7">7</sup>พวก​โหร หมอ‍ดู คน​เคล‌เดีย และ​หมอ‍ดู​ฤกษ์‍ยาม​ก็​มา​เข้า‍เฝ้า เรา​ก็​เล่า​ความ​ฝัน​แก่​พวก‍เขา แต่​เขา​แก้​ฝัน​ให้​เรา​ไม่‍ได้ </span><span class="v27_4_8"><sup id="Dan.4.8" class="v27_4_8">8</sup>ใน‍ที่‍สุด​ดา‌เนียล​ก็​เข้า‍มา​เฝ้า​เรา เขา​มี​ชื่อ​ว่า​เบล‌เท‌ชัส‌ซาร์ ตาม​นาม​พระ​ของ​เรา เขา​มี​วิญ‌ญาณ​ของ​บรร‌ดา​พระ​ผู้‍บริ‌สุทธิ์ เรา​ก็​เล่า​ความ​ฝัน​ให้​เขา​ฟัง​ว่า </span><span class="v27_4_9"><sup id="Dan.4.9" class="v27_4_9">9</sup>“โอ เบล‌เท‌ชัส‌ซาร์ หัว‍หน้า​ของ​พวก​โหร เพราะ​เรา​ทราบ​ว่า​วิญ‌ญาณ​ของ​บรร‌ดา​พระ​ผู้‍บริ‌สุทธิ์​อยู่​ใน​ท่าน และ​ไม่‍มี​ความ​ล้ำ‍ลึก​ใดๆ ทำ​ให้​ท่าน​งุน‌งง เรื่อง​ที่​เรา​ฝัน​เห็น​เป็น​ดัง‍นี้ ขอ​แก้​ฝัน​ให้​แก่​เรา​เถิด</span></p>
  <p class="q1"><span class="v27_4_10"><sup id="Dan.4.10" class="v27_4_10">10</sup>นิมิต​ที่​ผุด​ขึ้น​ใน​ศีรษะ​ของ​เรา​เมื่อ​นอน​อยู่​บน​ที่‍นอน คือ</span></p>
  <p class="q2"><span class="v27_4_10">เรา​ได้​เห็น​ต้น‍ไม้​ต้น​หนึ่ง​ท่าม‍กลาง​พิภพ</span></p>
  <p class="q2"><span class="v27_4_10">มัน​สูง​มาก</span></p>
  <p class="q1"><span class="v27_4_11"><sup id="Dan.4.11" class="v27_4_11">11</sup>ต้น‍ไม้​นั้น​เติบ‍โต​และ​แข็ง‍แรง</span></p>
  <p class="q2"><span class="v27_4_11">ยอด​ของ​มัน​ขึ้น​ไป​ถึง​ฟ้า‍สวรรค์</span></p>
  <p class="q2"><span class="v27_4_11">และ​แม้​อยู่​ถึง​สุด‍ปลาย​พิภพ ก็​ยัง​มอง‍เห็น</span></p>
  <p class="q1"><span class="v27_4_12"><sup id="Dan.4.12" class="v27_4_12">12</sup>ใบ​งด‍งาม</span></p>
  <p class="q2"><span class="v27_4_12">และ​ผล​ก็​อุดม‍สม‌บูรณ์</span></p>
  <p class="q2"><span class="v27_4_12">และ​จาก​ต้น‍ไม้​นั้น มี​อาหาร​ให้​แก่​สิ่ง‍มี‍ชีวิต​ทั้ง‍ปวง</span></p>
  <p class="q1"><span class="v27_4_12">สัตว์​ใน​ท้อง‍ทุ่ง​อาศัย​อยู่​ใต้​ร่ม​ของ​มัน</span></p>
  <p class="q2"><span class="v27_4_12">นก​บน​ฟ้า​ก็​อาศัย​อยู่​ที่​กิ่ง‍ก้าน​ของ​มัน</span></p>
  <p class="q2"><span class="v27_4_12">และ​สิ่ง‍มี‍ชีวิต​ทั้ง‍ปวง​ก็​เลี้ยง‍ชีพ​อยู่​ด้วย​มัน</span></p>
  <p class="b"/>
  <p class="p"><span class="v27_4_13"><sup id="Dan.4.13" class="v27_4_13">13</sup>“ใน​นิมิต​ที่​ผุด​ขึ้น​ใน​ศีรษะ​ของ​เรา​เมื่อ​เรา​อยู่​บน​ที่‍นอน​คือ เรา​ได้​เห็น​ทูต‍สวรรค์​ผู้‍บริ‌สุทธิ์​องค์​หนึ่ง​ลง‍มา​จาก​ฟ้า‍สวรรค์ </span><span class="v27_4_14"><sup id="Dan.4.14" class="v27_4_14">14</sup>ท่าน​เปล่ง​เสียง‍ดัง​และ​พูด​ว่า ‘โค่น​ต้น‍ไม้​นี้​และ​ตัด​กิ่ง​ออก​เสีย ลิด​ใบ​ออก​แล้ว​ให้​ผล​ของ​มัน​กระ‌จาย​ไป ให้​สัตว์‍ป่า​หนี​ไป​จาก​ใต้​ต้น และ​ให้​นก​หนี​ไป​จาก​กิ่ง​ของ​มัน </span><span class="v27_4_15"><sup id="Dan.4.15" class="v27_4_15">15</sup>แต่​จง​ปล่อย​ให้​ตอ‍ราก​ติด​อยู่​ใน​ดิน มี​แถบ​เหล็ก​และ​ทอง‍สัม‌ฤทธิ์​มัด​ไว้ ให้​อยู่​ท่าม‍กลาง​หญ้า​อ่อน​ใน​ทุ่ง‍นา ให้​เปียก​น้ำ‍ค้าง​จาก​ฟ้า‍สวรรค์ ให้​มี​ส่วน​อยู่​กับ​สัตว์‍ป่า​ใน​หญ้า​ที่​พื้น‍ดิน </span><span class="v27_4_16"><sup id="Dan.4.16" class="v27_4_16">16</sup>ให้​จิต‍ใจ​เปลี่ยน​จาก​จิต‍ใจ​มนุษย์​เป็น​จิต‍ใจ​สัตว์‍ป่า และ​ปล่อย​ให้​เป็น​อยู่​อย่าง‍นั้น​จน​ครบ​เจ็ด​วาระ </span><span class="v27_4_17"><sup id="Dan.4.17" class="v27_4_17">17</sup>คำ​พิพาก‌ษา​นั้น​เป็น​คำ‍สั่ง​ของ​บรร‌ดา​ทูต‍สวรรค์ คำ​ตัด‍สิน​นั้น​เป็น​วาทะ​ของ​ผู้‍บริ‌สุทธิ์​ทั้ง‍หลาย เพื่อ​บรร‌ดา​ผู้​มี​ชีวิต​อยู่​จะ​ได้​ทราบ​ว่า​พระ‍องค์‍ผู้‍สูง‍สุด​ทรง​ปก‍ครอง​บรร‌ดา​ราช‌อาณา‌จักร​ของ​มนุษย์ และ​ประ‌ทาน​ราช‌อาณา‌จักร​นั้น​แก่​ผู้​ที่​พระ‍องค์​พอ‍พระ‍ทัย และ​ทรง​ตั้ง​ผู้​ต่ำ‍ต้อย​ที่​สุด​ให้​ปก‍ครอง’ </span><span class="v27_4_18"><sup id="Dan.4.18" class="v27_4_18">18</sup>ความ​ฝัน​นี้​ตัว​เรา​คือ​กษัตริย์​เน‌บู‌คัด‌เนส‌ซาร์​ได้​เห็น และ​โอ เบล‌เท‌ชัส‌ซาร์ ท่าน​จง​กล่าว​คำ​แก้​ฝัน​เถิด เพราะ​พวก​นัก‍ปราชญ์​ทั้ง‍สิ้น​แห่ง​ราช‌อาณา‌จักร​ของ​เรา​ไม่​สามารถ​ให้​คำ​แก้​ความ​ฝัน​แก่​เรา แต่​ท่าน​สามารถ เพราะ​วิญ‌ญาณ​ของ​บรร‌ดา​พระ​ผู้‍บริ‌สุทธิ์​อยู่​ใน​ตัว​ท่าน”</span></p>
  <p class="p"><span class="v27_4_19"><sup id="Dan.4.19" class="v27_4_19">19</sup>แล้ว​ดา‌เนียล ผู้​มี​ชื่อ​ว่า​เบล‌เท‌ชัส‌ซาร์​ตะ‌ลึง​อยู่​ประ‌เดี๋ยว​หนึ่ง ความ​คิด​ของ​ท่าน​ก็​ทำ​ให้​ท่าน​ตก‍ใจ กษัตริย์​ตรัส​ว่า “เบล‌เท‌ชัส‌ซาร์​เอ๋ย อย่า​ให้​ความ​ฝัน​หรือ​คำ​แก้​ความ​ฝัน​ทำ​ให้​ท่าน​ตก‍ใจ​เลย” เบล‌เท‌ชัส‌ซาร์​ทูล​ตอบ​ว่า “เจ้า‍นาย​ของ​ข้า‍พระ‍บาท ขอ​ให้​ความ​ฝัน​นั้น​เป็น​ของ​บรร‌ดา​ศัตรู​ของ​พระ‍องค์​เถิด และ​ขอ​ให้​คำ​แก้​ความ​ฝัน​นั้น​ตก​แก่​พวก​อริ​ของ​พระ‍องค์ </span><span class="v27_4_20"><sup id="Dan.4.20" class="v27_4_20">20</sup>ต้น‍ไม้​ที่​ฝ่า‍พระ‍บาท​ทอด‍พระ‍เนตร ซึ่ง​เติบ‍โต​ขึ้น​และ​แข็ง‍แรง จน​ยอด​ขึ้น​ไป​ถึง​ฟ้า‍สวรรค์ และ​แม้​จะ​อยู่​ถึง​สุด‍ปลาย​พิภพ ก็​ยัง​มอง‍เห็น </span><span class="v27_4_21"><sup id="Dan.4.21" class="v27_4_21">21</sup>ใบ​งด‍งาม​และ​ผล​ก็​อุดม‍สม‌บูรณ์ และ​จาก​ต้น‍ไม้​นั้น มี​อาหาร​ให้​แก่​สิ่ง‍มี‍ชีวิต​ทั้ง‍ปวง สัตว์​ใน​ท้อง‍ทุ่ง​อาศัย​อยู่​ใต้​ร่ม​ของ​มัน นก​บน​ฟ้า​ก็​ทำ​รัง​อยู่​ที่​กิ่ง‍ก้าน​ของ​มัน </span><span class="v27_4_22"><sup id="Dan.4.22" class="v27_4_22">22</sup>ข้า‍แต่​พระ‍ราชา นี่​คือ​ฝ่า‍พระ‍บาท​เอง ผู้​ทรง​เจริญ​และ​เข้ม‍แข็ง ความ​ยิ่ง‍ใหญ่​ของ​พระ‍องค์​ได้​เจริญ‍ขึ้น​ไป​ถึง​ฟ้า‍สวรรค์ และ​การ​ครอบ‍ครอง​ของ​พระ‍องค์​ไป​ถึง​สุด‍ปลาย​พิภพ </span><span class="v27_4_23"><sup id="Dan.4.23" class="v27_4_23">23</sup>และ​ที่​พระ‍ราชา​ทอด‍พระ‍เนตร​ทูต‍สวรรค์​ผู้‍บริ‌สุทธิ์​ลง‍มา​จาก​ฟ้า‍สวรรค์ และ​พูด​ว่า ‘โค่น​ต้น‍ไม้​นี้​ลง​และ​ทำ‍ลาย​เสีย แต่​จง​ปล่อย​ให้​ตอ‍ราก​ติด​อยู่​ใน​ดิน มี​แถบ​เหล็ก​และ​ทอง‍สัม‌ฤทธิ์​ล่าม​ไว้ ให้​อยู่​ท่าม‍กลาง​หญ้า​อ่อน​ใน​ทุ่ง‍นา ให้​เปียก​น้ำ‍ค้าง​จาก​ฟ้า‍สวรรค์ ให้​อยู่​ร่วม​กับ​สัตว์​ใน​ท้อง‍ทุ่ง และ​ปล่อย​ให้​อยู่​อย่าง‍นั้น​จน​ครบ​เจ็ด​วาระ’ </span><span class="v27_4_24"><sup id="Dan.4.24" class="v27_4_24">24</sup>ข้า‍แต่​พระ‍ราชา ต่อ‍ไป‍นี้​เป็น​คำ​แก้​พระ‍สุบิน เป็น​พระ‍ราช‌กฤษ‌ฎีกา​มา​จาก​พระ​ผู้‍สูง‍สุด ซึ่ง​มา​ถึง​พระ‍ราชา​เจ้า‍นาย​ของ​ข้า‍พระ‍บาท​ว่า </span><span class="v27_4_25"><sup id="Dan.4.25" class="v27_4_25">25</sup>ฝ่า‍พระ‍บาท​จะ​ทรง​ถูก​ขับ‍ไล่​ไป​จาก​ท่าม‍กลาง​มนุษย์ และ​ฝ่า‍พระ‍บาท​จะ​อยู่​กับ​สัตว์​ใน​ท้อง‍ทุ่ง ฝ่า‍พระ‍บาท​จะ​ต้อง​เสวย​หญ้า​อย่าง​กับ​โค และ​ต้อง​เปียก​น้ำ‍ค้าง​จาก​ฟ้า‍สวรรค์ จะ​เป็น​อยู่​อย่าง‍นั้น​จน​ครบ​เจ็ด​วาระ จน‍กว่า​ฝ่า‍พระ‍บาท​จะ​ทราบ​ว่า พระ‍ผู้‍สูง‍สุด​นั้น​ทรง​ปก‍ครอง​ราช‌อาณา‌จักร​ของ​มนุษย์ และ​พระ‍องค์​จะ​ประ‌ทาน​ราช‌อาณา‌จักร​นั้น​แก่​ผู้​ที่​พระ‍องค์​พอ‍พระ‍ทัย </span><span class="v27_4_26"><sup id="Dan.4.26" class="v27_4_26">26</sup>และ​ที่​ทรง​บัญชา​ให้​เหลือ​ตอ‍ราก​ต้น​นั้น​ไว้​ก็​หมาย‍ความ‍ว่า ราช‌อาณา‌จักร​จะ​ยัง​เป็น​ของ​ฝ่า‍พระ‍บาท เมื่อ​ฝ่า‍พระ‍บาท​ทรง​ยอม‍รับ​ว่า​การ​ปก‍ครอง​นั้น​เป็น​ของ​สวรรค์ </span><span class="v27_4_27"><sup id="Dan.4.27" class="v27_4_27">27</sup>ข้า‍แต่​พระ‍ราชา เพราะ‍ฉะนั้น​ขอ​ทรง​รับ​คำ‍แนะ‍นำ​ของ​ข้า‍พระ‍บาท ขอ​ฝ่า‍พระ‍บาท​ทรง​เลิก​ทำ​บาป​เสีย​โดย​การ​ทำ​ความ​ชอบ‍ธรรม และ​เลิก​ทำ​บาป‍ชั่ว​โดย​การ​สำแดง​ความ​กรุณา​ต่อ​ผู้​ถูก​บีบ‍บัง‍คับ เผื่อ​ว่า​ความ​เจริญ​ของ​ฝ่า‍พระ‍บาท​อาจ​จะ​ยืด‍ยาว​ไป​อีก​ได้”</span></p>
  <h3 class="s">ความ​อัปยศ​ของ​เน‌บู‌คัด‌เนส‌ซาร์</h3>
  <p class="p"><span class="v27_4_28"><sup id="Dan.4.28" class="v27_4_28">28</sup>สิ่ง‍เหล่า‍นี้​ทั้ง‍สิ้น​ได้​เกิด‍ขึ้น​แก่​กษัตริย์​เน‌บู‌คัด‌เนส‌ซาร์ </span><span class="v27_4_29"><sup id="Dan.4.29" class="v27_4_29">29</sup>ต่อ‍มา​อีก​สิบ‍สอง​เดือน พระ‍องค์​ทรง​ดำ‌เนิน​อยู่​บน​ดาด‍ฟ้า​พระ‍ราช‌วัง​ที่​บา‌บิ‌โลน </span><span class="v27_4_30"><sup id="Dan.4.30" class="v27_4_30">30</sup>แล้ว​กษัตริย์​ตรัส​ว่า “นี่​เป็น​มหา‍บา‌บิ‌โลน ซึ่ง​เรา​ได้​สร้าง​ไว้​ด้วย​อำนาจ​ใหญ่​ยิ่ง​ของ​เรา ให้​เป็น​พระ‍ราช‌ฐาน​และ​เพื่อ​เป็น​ศักดิ์‍ศรี​อัน​สูง‍ส่ง​ของ​เรา​มิ‍ใช่​หรือ?” </span><span class="v27_4_31"><sup id="Dan.4.31" class="v27_4_31">31</sup>เมื่อ​กษัตริย์​ตรัส​ยัง​ไม่​ทัน​จบ ก็​มี​เสียง​มา​จาก​ฟ้า‍สวรรค์​ว่า “โอ กษัตริย์​เน‌บู‌คัด‌เนส‌ซาร์ เรา​ประ‌กาศ​แก่​เจ้า​ว่า ราช‌อาณา‌จักร​ได้​พราก​ไป​จาก​เจ้า​แล้ว </span><span class="v27_4_32"><sup id="Dan.4.32" class="v27_4_32">32</sup>และ​เจ้า​จะ​ถูก​ขับ‍ไล่​ไป​จาก​ท่าม‍กลาง​มนุษย์ เจ้า​จะ​อยู่​กับ​สัตว์​ใน​ท้อง‍ทุ่ง จะ​ต้อง​กิน​หญ้า​อย่าง​กับ​โค จะ​เป็น​อยู่​อย่าง‍นั้น​จน​ครบ​เจ็ด​วาระ จน‍กว่า​เจ้า​จะ​เรียน​รู้​ได้​ว่า พระ‍ผู้‍สูง‍สุด​ทรง​ปก‍ครอง​บรร‌ดา​ราช‌อาณา‌จักร​ของ​มนุษย์ และ​ประ‌ทาน​ราช‌อาณา‌จักร​เหล่า‍นั้น​แก่​ผู้​ที่​พระ‍องค์​พอ‍พระ‍ทัย” </span><span class="v27_4_33"><sup id="Dan.4.33" class="v27_4_33">33</sup>ใน​ทัน‍ใด​นั้น​เอง พระ‍ดำรัส​เกี่ยว‍กับ​เน‌บู‌คัด‌เนส‌ซาร์​ก็​สำเร็จ พระ‍องค์​ทรง​ถูก​ขับ‍ไล่​ไป​จาก​ท่าม‍กลาง​มนุษย์ และ​เสวย​หญ้า​อย่าง​กับ​โค และ​พระ‍กาย​ก็​เปียก​น้ำ‍ค้าง​จาก​ฟ้า‍สวรรค์ จน​ขน​งอก​ยาว​อย่าง​กับ​ขน​นก‍อิน‌ทรี และ​เล็บ​ก็​เหมือน​เล็บ‍นก</span></p>
  <h3 class="s">เน‌บู‌คัด‌เนส‌ซาร์​สรร‌เสริญ​พระ‍เจ้า</h3>
  <p class="p"><span class="v27_4_34"><sup id="Dan.4.34" class="v27_4_34">34</sup>เมื่อ​สิ้น‍สุด​วาระ​นั้น​แล้ว ตัว​เรา​เน‌บู‌คัด‌เนส‌ซาร์​ก็​แหงน​หน้า​ดู​ฟ้า‍สวรรค์ และ​จิต‍ใจ​ของ​เรา​ก็​กลับ‍คืน​เป็น​ปกติ และ​เรา​ก็​ร้อง‍สาธุการ​แด่​พระ‍ผู้‍สูง‍สุด​นั้น และ​สรร‌เสริญ​ถวาย​พระ‍เกียรติ​แด่​พระ‍องค์​ผู้​ดำรง​อยู่​เป็น​นิตย์</span></p>
  <p class="q1"><span class="v27_4_34">เพราะ​การ​ปก‍ครอง​ของ​พระ‍องค์​เป็น​การ​ปก‍ครอง​นิ‌รันดร์</span></p>
  <p class="q2"><span class="v27_4_34">และ​ราช‌อาณา‌จักร​ของ​พระ‍องค์​ดำรง​อยู่​ทุก​ชั่ว‍อายุ</span></p>
  <p class="q1"><span class="v27_4_35"><sup id="Dan.4.35" class="v27_4_35">35</sup>สำหรับ​พระ‍องค์ ชาว​พิภพ​ทั้ง‍สิ้น​นับ‍ว่า​ไร้‍ค่า</span></p>
  <p class="q2"><span class="v27_4_35">พระ‍องค์​ทรง​ทำ​ตาม​ชอบ‍พระ‍ทัย​ท่าม‍กลาง​กอง‍ทัพ​แห่ง​สวรรค์</span></p>
  <p class="q2"><span class="v27_4_35">และ​ท่าม‍กลาง​ชาว​พิภพ​ด้วย</span></p>
  <p class="q1"><span class="v27_4_35">ไม่‍มี​ผู้​ใด​ยับ‍ยั้ง​พระ‍หัตถ์​ของ​พระ‍องค์​ได้</span></p>
  <p class="q2"><span class="v27_4_35">หรือ​ทูล​ถาม​พระ‍องค์​ได้​ว่า “ทำไม​จึง​ทรง​ทำ​เช่น‍นี้?”</span></p>
  <p class="p"><span class="v27_4_36"><sup id="Dan.4.36" class="v27_4_36">36</sup>ใน​เวลา​นั้น​เอง​จิต‍ใจ​ของ​เรา​ก็​กลับ‍คืน​เป็น​ปกติ ความ​สูง‍ส่ง​และ​สง่า‍ราศี​กลับ‍มา​สู่​เรา​อีก เพื่อ​ศักดิ์‍ศรี​แห่ง​ราช‌อาณา‌จักร​ของ​เรา พระ‍สหาย​และ​ข้า‍ราช‌บริ‌พาร​ของ​เรา​กลับ‍มา‍หา​เรา และ​เรา​ก็​รับ​การ​สถาปนา​ไว้​ใน​ราช‌อาณา‌จักร​ของ​เรา ความ​ยิ่ง‍ใหญ่​กลับ​เพิ่ม‍พูน​แก่​เรา​ขึ้น​อีก </span><span class="v27_4_37"><sup id="Dan.4.37" class="v27_4_37">37</sup>บัด‍นี้​ตัว​เรา​คือ​เน‌บู‌คัด‌เนส‌ซาร์ ขอ​สรร‌เสริญ ยก‍ย่อง​และ​ถวาย​พระ‍เกียรติ​แด่​พระ‍มหา‍ราชา​แห่ง​สวรรค์ เพราะ​ว่า​พระ‍ราช‌กิจ​ของ​พระ‍องค์​ถูก‍ต้อง และ​พระ‍มรรคา​ของ​พระ‍องค์​ก็​เที่ยง‍ธรรม บรร‌ดา​ผู้​ดำ‌เนิน​อยู่​ใน​ความ​เย่อ‍หยิ่ง พระ‍องค์​ก็​ทรง​สามารถ​ให้​ต่ำ‍ลง</span></p>
</div>
<h2 id="Dan.5">ดาเนียล 5</h2>
<div class="chapter">
  <h3 class="s">งาน​เลี้ยง​ของ​เบล‌ชัส‌ซาร์</h3>
  <p class="p"><span class="v27_5_1"><sup id="Dan.5.1" class="v27_5_1">1</sup>กษัตริย์​เบล‌ชัส‌ซาร์​ได้​ทรง​จัด‍งาน‍เลี้ยง​ใหญ่​แก่​เจ้า‍นาย​หนึ่ง‍พัน​คน และ​เสวย​เหล้า‍องุ่น​ท่าม‍กลาง​คน​หนึ่ง‍พัน​นั้น </span><span class="v27_5_2"><sup id="Dan.5.2" class="v27_5_2">2</sup>เมื่อ​เบล‌ชัส‌ซาร์​เสวย​เหล้า‍องุ่น​แล้ว จึง​ทรง​บัญชา​ให้​นำ​ภาชนะ​ทอง‍คำ​และ​เงิน ซึ่ง​เน‌บู‌คัด‌เนส‌ซาร์​ราช‌บิดา​ได้​ทรง​กวาด​มา​จาก​พระ‍วิหาร​ใน​กรุง‍เย‌รู‌ซา‌เล็ม ออก​มา​ให้​พระ‍ราชา​และ​บรร‌ดา​เจ้า‍นาย​ของ​พระ‍องค์​ทั้ง​มเหสี​และ​นาง‍สนม เพื่อ​ใช้​ใส่​เหล้า‍องุ่น​ดื่ม </span><span class="v27_5_3"><sup id="Dan.5.3" class="v27_5_3">3</sup>เขา‍ทั้ง‍หลาย​จึง​นำ​ภาชนะ​ทอง‍คำ​ซึ่ง​ยึด​มา​จาก​พระ‍วิหาร​คือ​พระ‍นิ‌เวศ​ของ​พระ‍เจ้า​ใน​กรุง‍เย‌รู‌ซา‌เล็ม​ออก​มา และ​พระ‍ราชา​และ​บรร‌ดา​เจ้า‍นาย​ของ​พระ‍องค์​ทั้ง​มเหสี​และ​นาง‍สนม​ก็​ได้​ดื่ม​จาก​ภาชนะ​เหล่า‍นั้น </span><span class="v27_5_4"><sup id="Dan.5.4" class="v27_5_4">4</sup>เขา‍ทั้ง‍หลาย​ดื่ม​เหล้า‍องุ่น​และ​สรร‌เสริญ​พระ​ที่​ทำ​ด้วย​ทอง‍คำ เงิน ทอง‍สัม‌ฤทธิ์ เหล็ก ไม้ และ​หิน</span></p>
  <h3 class="s">ลาย‍พระ‍หัตถ์​บน​ผนัง​วัง</h3>
  <p class="p"><span class="v27_5_5"><sup id="Dan.5.5" class="v27_5_5">5</sup>ใน​ทัน‍ใด​นั้น นิ้ว‍มือ​คน​ได้​ปรา‌กฏ​ขึ้น​และ​เขียน​ลง​ที่​ผนัง​พระ‍ราช‌วัง​ของ​กษัตริย์​หน้า​คัน‍ประ‌ทีป และ​กษัตริย์​ก็​ทอด‍พระ‍เนตร​มือ​ที่​เขียน​นั้น </span><span class="v27_5_6"><sup id="Dan.5.6" class="v27_5_6">6</sup>แล้ว​พระ‍พักตร์​ของ​กษัตริย์​ก็​ซีด​ไป พระ‍องค์​ตก‍พระ‍ทัย จน‍กระ‌ทั่ง​พระ‍เพลา ​ก็​อ่อน‍เปลี้ย พระ‍ชานุ ​ก็​สั่น </span><span class="v27_5_7"><sup id="Dan.5.7" class="v27_5_7">7</sup>กษัตริย์​มี​รับ‍สั่ง​เสียง‍ดัง​ให้​นำ​หมอ‍ดู คน​เคล‌เดีย และ​หมอ‍ดู​ฤกษ์‍ยาม เข้า‍มา​เฝ้า และ​กษัตริย์​ตรัส​กับ​พวก​นัก‍ปราชญ์​ของ​บา‌บิ‌โลน​ว่า “ผู้​อ่าน​ข้อ‍เขียน​นี้​และ​แปล‍ความ​ให้​เรา​ได้ เรา​จะ​ให้​ผู้​นั้น​สวม​เสื้อ​สี‍ม่วง​และ​สวม​สร้อย‍คอ​ทอง‍คำ และ​เรา​จะ​ตั้ง​ให้​เป็น​อุปราช‍ตรี​ใน​ราช‌อาณา‌จักร​ของ​เรา” </span><span class="v27_5_8"><sup id="Dan.5.8" class="v27_5_8">8</sup>แล้ว​พวก​นัก‍ปราชญ์​ของ​กษัตริย์​ก็​เข้า‍มา​ทั้ง‍หมด แต่​พวก‍เขา​อ่าน​ข้อ‍เขียน หรือ​แปล​ความ‍หมาย​ให้​กษัตริย์​ไม่‍ได้ </span><span class="v27_5_9"><sup id="Dan.5.9" class="v27_5_9">9</sup>แล้ว​กษัตริย์​เบล‌ชัส‌ซาร์​ก็​ตก‍พระ‍ทัย​มาก และ​พระ‍พักตร์​ของ​พระ‍องค์​ก็​ซีด​ไป และ​เจ้า‍นาย​ทั้ง‍หลาย​ของ​พระ‍องค์​ก็​สน‌เท่ห์</span></p>
  <p class="p"><span class="v27_5_10"><sup id="Dan.5.10" class="v27_5_10">10</sup>พระ‍ราชินี​เสด็จ​เข้า‍มา​ใน​การ​เลี้ยง เพราะ​ได้‍ยิน​ถ้อย‍คำ​ของ​กษัตริย์​และ​เจ้า‍นาย​ทั้ง‍หลาย และ​พระ‍ราชินี​ตรัส​ว่า “ข้า‍แต่​พระ‍ราชา ขอ​ทรง‍พระ‍เจริญ​เป็น​นิตย์ ขอ​ฝ่า‍พระ‍บาท​อย่า​ได้​ตก‍พระ‍ทัย หรือ​ให้​พระ‍พักตร์​ของ​พระ‍องค์​ซีด​ไป </span><span class="v27_5_11"><sup id="Dan.5.11" class="v27_5_11">11</sup>ใน​ราช‌อาณา‌จักร​ของ​ฝ่า‍พระ‍บาท​มี​ชาย​คน​หนึ่ง​มี​วิญ‌ญาณ​ของ​บรร‌ดา​พระ​ผู้‍บริ‌สุทธิ์​ใน​ตัว​เขา ใน​สมัย​รัช‌กาล​ของ​พระ‍ราช‌บิดา ความ​สว่าง ความ​เข้า‍ใจ และ​ปัญญา​เหมือน​ปัญญา​ของ​บรร‌ดา​พระ​ทั้ง‍หลาย​ได้​มี​ประ‌จำ​อยู่​ที่​ชาย​คน​นี้ และ​พระ‍ราชา​เน‌บู‌คัด‌เนส‌ซาร์ พระ‍ราช‌บิดา​ของ​ฝ่า‍พระ‍บาท ได้​ทรง​แต่ง‍ตั้ง​ให้​เขา​เป็น​หัว‍หน้า​ของ​พวก​โหร หมอ‍ดู คน​เคล‌เดีย และ​หมอ‍ดู​ฤกษ์‍ยาม </span><span class="v27_5_12"><sup id="Dan.5.12" class="v27_5_12">12</sup>เขา​คือ​ดา‌เนียล ซึ่ง​พระ‍ราชา​ประ‌ทาน​นาม​ว่า​เบล‌เท‌ชัส‌ซาร์ เขา​มี​วิญ‌ญาณ​เลิศ มี​ความ​รู้​และ​ความ​เข้า‍ใจ​ที่​จะ​แก้​ความ​ฝัน แก้​ปริศ‌นา​และ​แก้​ปัญหา​ต่างๆ ขอ​ทรง​เรียก​ดา‌เนียล​ให้​เข้า‍มา​เฝ้า​เดี๋ยว‍นี้ แล้ว​เขา​จะ​แปล​ความ‍หมาย​ถวาย​ฝ่า‍พระ‍บาท”</span></p>
  <h3 class="s">แปล​ความ​คำ​เขียน​บน​ผนัง​วัง</h3>
  <p class="p"><span class="v27_5_13"><sup id="Dan.5.13" class="v27_5_13">13</sup>ดา‌เนียล​จึง​ถูก​เรียก​ให้​เข้า‍เฝ้า​พระ‍ราชา พระ‍ราชา​ตรัส​ถาม​ดา‌เนียล​ว่า “ท่าน​คือ​ดา‌เนียล​คน​นั้น​ใน​พวก​ที่​ถูก​กวาด​เป็น​เชลย​มา​จาก​ยู‌ดาห์ ที่​พระ‍ราชา​เสด็จ‍พ่อ​ของ​เรา​นำ​มา​จาก​ยู‌ดาห์​หรือ? </span><span class="v27_5_14"><sup id="Dan.5.14" class="v27_5_14">14</sup>เรา​ได้‍ยิน​ว่า​ท่าน​มี​วิญ‌ญาณ​ของ​บรร‌ดา​พระ​ใน​ตัว​ท่าน และ​ท่าน​มี​ความ​สว่าง ความ​เข้า‍ใจ และ​ปัญญา​เลิศ​ประ‌จำ​ตัว </span><span class="v27_5_15"><sup id="Dan.5.15" class="v27_5_15">15</sup>พวก​นัก‍ปราชญ์​และ​พวก​หมอ‍ดู​ถูก​เรียก​มา​ให้​อ่าน​ข้อ‍ความ​นี้ และ​แปล​ความ‍หมาย​ให้​เรา แต่​เขา​แปล​ความ‍หมาย​ของ​เรื่อง‍ราว​นี้​ไม่‍ได้</span></p>
  <p class="p"><span class="v27_5_16"><sup id="Dan.5.16" class="v27_5_16">16</sup>“แต่​เรา​ได้‍ยิน​ว่า​ท่าน​สามารถ​แปล​และ​แก้​ปัญหา​ได้ บัด‍นี้​ถ้า​ท่าน​อ่าน​ข้อ‍ความ​และ​แปล​ความ‍หมาย​ให้​ได้ ท่าน​จะ​ได้​สวม​เสื้อ​สี‍ม่วง​และ​สวม​สร้อย‍คอ​ทอง‍คำ และ​เป็น​อุปราช‍ตรี​ใน​ราช‌อาณา‌จักร”</span></p>
  <p class="p"><span class="v27_5_17"><sup id="Dan.5.17" class="v27_5_17">17</sup>แล้ว​ดา‌เนียล​ทูล​พระ‍ราชา​ว่า “ขอ​ทรง​เก็บ​ของ​พระ‍ราช‌ทาน​ไว้​เป็น​ของ​ฝ่า‍พระ‍บาท​เถิด และ​ขอ​ประ‌ทาน​รางวัล​แก่​ผู้​อื่น ส่วน​ข้า‍พระ‍บาท​จะ​ขอ​อ่าน​ข้อ‍เขียน​ถวาย​พระ‍ราชา​และ​ถวาย​คำ‍แปล​ความ‍หมาย​ให้​ฝ่า‍พระ‍บาท​ทรง​ทราบ </span><span class="v27_5_18"><sup id="Dan.5.18" class="v27_5_18">18</sup>ข้า‍แต่​พระ‍ราชา พระ‍เจ้า​สูง‍สุด​ได้​ประ‌ทาน​ราช‌อาณา‌จักร ความ​ยิ่ง‍ใหญ่ ศักดิ์‍ศรี และ​บาร‌มี​แก่​เน‌บู‌คัด‌เนส‌ซาร์​ราช‌บิดา​ของ​ฝ่า‍พระ‍บาท </span><span class="v27_5_19"><sup id="Dan.5.19" class="v27_5_19">19</sup>และ​เพราะ​ความ​ยิ่ง‍ใหญ่​ซึ่ง​พระ‍องค์​ประ‌ทาน​แก่​เน‌บู‌คัด‌เนส‌ซาร์ ชน​ทุก​ชาติ​ทุก​เผ่า​ทุก​ภาษา​จึง​สั่น‍สะท้าน​และ​เกรง‍ขาม​พระ‍ราชา  พระ‍องค์​จะ​ทรง​ประ‌หาร​ผู้​ใด​ก็​ทรง​ประ‌หาร​เสีย จะ​ทรง​ให้​ผู้​ใด​ดำรง​ชีวิต​อยู่​ก็​ทรง​ให้​ดำรง​ชีวิต จะ​ทรง​แต่ง‍ตั้ง​ผู้​ใด​ก็​ทรง​แต่ง‍ตั้ง จะ​ทรง​ทำ​ให้​ผู้​ใด​ต่ำ‍ต้อย​ลง​ก็​ทรง​ทำ </span><span class="v27_5_20"><sup id="Dan.5.20" class="v27_5_20">20</sup>แต่​เมื่อ​พระ‍ทัย​ของ​ราช‌บิดา​ผยอง​ขึ้น จิต‍วิญ‌ญาณ​ของ​พระ‍องค์​ก็​แข็ง​กระ‌ด้าง​ไป จึง​ทรง​ประ‌กอบ‍กิจ​ด้วย​ความ​เห่อ‍เหิม พระ‍เจ้า​ทรง​ถอด​พระ‍องค์​จาก​ราช‌บัล‌ลังก์ และ​ทรง​ริบ​ศักดิ์‍ศรี​ของ​พระ‍องค์​ไป​เสีย </span><span class="v27_5_21"><sup id="Dan.5.21" class="v27_5_21">21</sup>พระ‍เจ้า​ทรง​ขับ‍ไล่​เน‌บู‌คัด‌เนส‌ซาร์​ไป​จาก​ท่าม‍กลาง​มนุษย์ และ​ทรง​ทำ​ให้​พระ‍ทัย​เป็น​เหมือน​ใจ​สัตว์‍ป่า และ​ทรง​ให้​อยู่​กับ​ลา‍ป่า ทรง​ให้​เสวย​หญ้า​เหมือน​โค และ​พระ‍กาย​ก็​เปียก​น้ำ‍ค้าง​จาก​ฟ้า‍สวรรค์ จน‍กว่า​จะ​ทรง​สำนึก​ว่า​พระ‍เจ้า​สูง‍สุด​ทรง​ปก‍ครอง​ราช‌อาณา‌จักร​ของ​มนุษย์ และ​ทรง​แต่ง‍ตั้ง​ผู้​ที่​พระ‍องค์​จะ​ทรง​แต่ง‍ตั้ง​ให้​ปก‍ครอง </span><span class="v27_5_22"><sup id="Dan.5.22" class="v27_5_22">22</sup>ข้า‍แต่​เบล‌ชัส‌ซาร์ ฝ่า‍พระ‍บาท​เป็น​ราช‌โอรส แม้​ฝ่า‍พระ‍บาท​ทรง​ทราบ​สิ่ง‍เหล่า‍นี้​แล้ว ก็​ไม่‍ได้​ถ่อม‍พระ‍ทัย </span><span class="v27_5_23"><sup id="Dan.5.23" class="v27_5_23">23</sup>แต่​กลับ​ทรง​ยก​องค์​ขึ้น​สู้​กับ​องค์‍เจ้า‍นาย​แห่ง​สวรรค์ และ​ทรง​ให้​นำ​ภาชนะ​แห่ง​พระ‍นิ‌เวศ​ของ​พระ‍องค์​มา​ต่อ‍พระ‍พักตร์​ฝ่า‍พระ‍บาท แล้ว​ฝ่า‍พระ‍บาท พวก​เจ้า‍นาย​ของ​ฝ่า‍พระ‍บาท ทั้ง​มเหสี และ​นาง‍สนม​ของ​ฝ่า‍บาท​ก็​ดื่ม​เหล้า‍องุ่น​จาก​ภาชนะ​เหล่า‍นั้น และ​ฝ่า‍พระ‍บาท​ทรง​สรร‌เสริญ​พระ​ที่​ทำ​ด้วย​เงิน ทอง‍คำ ทอง‍สัม‌ฤทธิ์ เหล็ก ไม้ และ​หิน ซึ่ง​จะ​ดู​หรือ​ฟัง​หรือ​เข้า‍ใจ​ก็​ไม่‍ได้ แต่​ฝ่า‍พระ‍บาท​ไม่‍ได้​ถวาย​พระ‍เกียรติ​แด่​พระ‍เจ้า ผู้​ซึ่ง​ลม‍ปราณ​ของ​ฝ่า‍พระ‍บาท​อยู่​ใน​พระ‍หัตถ์​ของ​พระ‍องค์ และ​ทาง​ทั้ง‍สิ้น​ของ​ฝ่า‍พระ‍บาท​ก็​ขึ้น​อยู่​กับ​พระ‍องค์</span></p>
  <p class="p"><span class="v27_5_24"><sup id="Dan.5.24" class="v27_5_24">24</sup>“ฉะนั้น​จึง​มี​มือ​ซึ่ง​รับ‍ใช้​มา​จาก​พระ‍เจ้า ​ได้​จา‌รึก​ข้อ‍เขียน​นี้​ลง​ไว้ </span><span class="v27_5_25"><sup id="Dan.5.25" class="v27_5_25">25</sup>ต่อ‍ไป‍นี้​เป็น​ข้อ‍เขียน​ที่​จา‌รึก​ไว้​คือ <span class="qt">เม‌เน</span>  <span class="qt">เม‌เน</span> <span class="qt">เท‌เคล</span>  และ <span class="qt">ฟาร‌สิน</span>  </span><span class="v27_5_26"><sup id="Dan.5.26" class="v27_5_26">26</sup>ต่อ‍ไป‍นี้​เป็น​คำ‍แปล​ข้อ‍ความ​นั้น <span class="qt">เม‌เน</span> พระ‍เจ้า​ได้​ทรง​คำ‌นวณ​วาระ​แห่ง​ราช‌อาณา‌จักร​ของ​ฝ่า‍พระ‍บาท​ไว้​แล้ว และ​ทรง​นำ​ราช‌อาณา‌จักร​นั้น​มา​ถึง​ที่​สิ้น‍สุด </span><span class="v27_5_27"><sup id="Dan.5.27" class="v27_5_27">27</sup><span class="qt">เท‌เคล</span> ฝ่า‍พระ‍บาท​ได้​ถูก​ชั่ง​ใน​ตรา‍ชู ทรง​เห็น​ว่า​ยัง​ขาด​อยู่ </span><span class="v27_5_28"><sup id="Dan.5.28" class="v27_5_28">28</sup><span class="qt">เป‌เรส</span>  ราช‌อาณา‌จักร​ของ​ฝ่า‍พระ‍บาท​ถูก​แบ่ง​ออก​ให้​แก่​คน​มี‌เดีย​และ​คน​เปอร์‌เซีย”</span></p>
  <p class="p"><span class="v27_5_29"><sup id="Dan.5.29" class="v27_5_29">29</sup>แล้ว​เบล‌ชัส‌ซาร์​ก็​ทรง​บัญชา​ให้​ดา‌เนียล​สวม​เสื้อ​สี‍ม่วง​และ​สวม​สร้อย‍คอ​ทอง‍คำ และ​ทรง​ให้​ประ‌กาศ​เกี่ยว‍กับ​ท่าน​ว่า ท่าน​ได้​เป็น​อุปราช‍ตรี​ใน​ราช‌อาณา‌จักร</span></p>
  <p class="p"><span class="v27_5_30"><sup id="Dan.5.30" class="v27_5_30">30</sup>ใน​คืน​วัน‍นั้น​เอง เบล‌ชัส‌ซาร์​พระ‍ราชา​คน​เคล‌เดีย​ทรง​ถูก​สัง‌หาร </span><span class="v27_5_31"><sup id="Dan.5.31" class="v27_5_31">31</sup>และ​ดา‌ริ‌อัส​ชาว​มี‌เดีย​ก็​ทรง​รับ​ราช‌อาณา‌จักร เมื่อ​มี​พระ‍ชน‌มายุ 62 พรร‌ษา</span></p>
</div>
<h2 id="Dan.6">ดาเนียล 6</h2>
<div class="chapter">
  <h3 class="s">การ​วาง​แผน​เพื่อ​ฟ้อง​ดา‌เนียล</h3>
  <p class="p"><span class="v27_6_1"><sup id="Dan.6.1" class="v27_6_1">1</sup>ดา‌ริ‌อัส​พอ‍พระ‍ทัย​แต่ง‍ตั้ง​อุปราช 120 คน เพื่อ​ให้​ปก‍ครอง​ทั่ว​ราช‌อาณา‌จักร </span><span class="v27_6_2"><sup id="Dan.6.2" class="v27_6_2">2</sup>และ​ทรง​ตั้ง​อภิ‌รัฐ‍มน‌ตรี 3 คน​อยู่​เหนือ​พวก​อุปราช ดา‌เนียล​เป็น​อภิ‌รัฐ‍มน‌ตรี​คน​หนึ่ง ซึ่ง​จะ​รับ​ราย‍งาน​จาก​อุปราช เพื่อ​กษัตริย์​จะ​ไม่​ขาด​ประ‌โยชน์ </span><span class="v27_6_3"><sup id="Dan.6.3" class="v27_6_3">3</sup>แล้ว​ดา‌เนียล​คน​นี้​ก็​มี​ชื่อ‍เสียง​กว่า​อภิ‌รัฐ‍มน‌ตรี​อื่นๆ และ​อุปราช​ทั้ง‍หลาย เพราะ​วิญ‌ญาณ​เลิศ​สถิต​กับ​ท่าน และ​กษัตริย์​ทรง​มี​แผน​จะ​แต่ง‍ตั้ง​ท่าน​ให้​ครอบ‍ครอง​ราช‌อาณา‌จักร​นั้น​ทั้ง‍หมด </span><span class="v27_6_4"><sup id="Dan.6.4" class="v27_6_4">4</sup>อภิ‌รัฐ‍มน‌ตรี​และ​อุปราช​ทั้ง‍หลาย​จึง​หา​เหตุ​ฟ้อง​ดา‌เนียล​ใน​เรื่อง​ราช‌อาณา‌จักร แต่​ก็​หา​ความ​ผิด​ไม่‍ได้ เพราะ​ท่าน​เป็น​คน​ซื่อ‍สัตย์ จะ​หา​ความ​พลั้ง‍พลาด​หรือ​การ​ทุ‌จริต​ใน​ท่าน​ไม่‍ได้​เลย </span><span class="v27_6_5"><sup id="Dan.6.5" class="v27_6_5">5</sup>คน​เหล่า‍นี้​จึง​พูด​กัน​ว่า “ไม่‍มี​ทาง​หา​เหตุ​ฟ้อง​ดา‌เนียล​ได้ นอก‍จาก​เรา​จะ​หา​เหตุ​ใน​เรื่อง​ธรรม‍บัญญัติ​แห่ง​พระ‍เจ้า​ของ​เขา”</span></p>
  <p class="p"><span class="v27_6_6"><sup id="Dan.6.6" class="v27_6_6">6</sup>แล้ว​อภิ‌รัฐ‍มน‌ตรี​และ​อุปราช​เหล่า‍นี้​ได้​พา‍กัน​เข้า‍เฝ้า​พระ‍ราชา​ทูล​ว่า “ข้า‍แต่​พระ‍ราชา​ดา‌ริ‌อัส ขอ​ทรง‍พระ‍เจริญ​เป็น​นิตย์ </span><span class="v27_6_7"><sup id="Dan.6.7" class="v27_6_7">7</sup>อภิ‌รัฐ‍มน‌ตรี​ทุก​ท่าน​แห่ง​ราช‌อาณา‌จักร ทั้ง​องค‌มน‌ตรี อุปราช และ​ผู้‍ว่า‍ราช‌การ‍มณฑล​ทั้ง‍สิ้น​ได้​ตก‍ลง​กัน​ว่า พระ‍ราชา​ควร​จะ​ตรา​กฎ‍หมาย​และ​ออก​คำ​ประ‌กาศ​ว่า ใน​สาม‍สิบ​วัน‍นี้ ถ้า​มี​ใคร​ทูล​ขอ​ต่อ​พระ​หรือ​มนุษย์​นอก‍เหนือ​จาก​พระ‍องค์ ข้า‍แต่​พระ‍ราชา ก็​ให้​โยน​คน​นั้น​ลง‍ใน​ถ้ำ​สิงโต </span><span class="v27_6_8"><sup id="Dan.6.8" class="v27_6_8">8</sup>ข้า‍แต่​พระ‍ราชา บัด‍นี้ ขอ​ฝ่า‍พระ‍บาท​ทรง​ตรา​คำ​ประ‌กาศ​และ​ลง​พระ‍นาม​ใน​หนัง‌สือ​สำคัญ เพื่อ​จะ​เปลี่ยน‍แปลง​ไม่‍ได้ ตาม​กฎ‍หมาย​ของ​คน​มี‌เดีย​และ​คน​เปอร์‌เซีย ซึ่ง​จะ​แก้‍ไข​ไม่‍ได้​เป็น‍อัน‍ขาด” </span><span class="v27_6_9"><sup id="Dan.6.9" class="v27_6_9">9</sup>เพราะ‍ฉะนั้น กษัตริย์​ดา‌ริ‌อัส​จึง​ลง​พระ‍นาม​ใน​หนัง‌สือ​สำคัญ​และ​ใน​ประ‌กาศ</span></p>
  <h3 class="s">ดา‌เนียล​ใน​ถ้ำ​สิงโต</h3>
  <p class="p"><span class="v27_6_10"><sup id="Dan.6.10" class="v27_6_10">10</sup>เมื่อ​ดา‌เนียล​ทราบ​ว่า​กษัตริย์​ลง​พระ‍นาม​ใน​หนัง‌สือ​สำคัญ​นั้น​แล้ว ท่าน​ก็​กลับ​บ้าน ซึ่ง​มี​หน้า‍ต่าง​ห้อง​ชั้น‍บน​เปิด​ตรง​ไป​ยัง​กรุง‍เย‌รู‌ซา‌เล็ม และ​ท่าน​ก็​คุก‍เข่า​ลง​วัน​ละ 3 ครั้ง อธิษ‌ฐาน​และ​ขอบ‍พระ‍คุณ​พระ‍เจ้า​ของ​ท่าน​อย่าง​ที่​เคย​ทำ​เสมอ </span><span class="v27_6_11"><sup id="Dan.6.11" class="v27_6_11">11</sup>เมื่อ​พวก​ที่​สม‍รู้‍ร่วม‍คิด​พา​กัน​มา​พบ​ดา‌เนียล​กำลัง​อธิษ‌ฐาน​และ​วิง‍วอน​ต่อ​พระ‍เจ้า​ของ​ท่าน </span><span class="v27_6_12"><sup id="Dan.6.12" class="v27_6_12">12</sup>เขา‍ทั้ง‍หลาย​ก็​ไป​เข้า‍เฝ้า และ​ทูล​กษัตริย์​เกี่ยว‍กับ​ประ‌กาศ​ห้าม​ว่า “ข้า‍แต่​พระ‍ราชา ฝ่า‍พระ‍บาท​ได้​ลง​พระ‍นาม​ใน​หนัง‌สือ​สำคัญ​ฉบับ​หนึ่ง​ไม่‍ใช่​หรือ​ว่า ถ้า​มี​ใคร​ทูล​ขอ​ต่อ​พระ​หรือ​มนุษย์​นอก‍เหนือ​จาก​พระ‍องค์ ใน​สาม‍สิบ​วัน‍นี้ ข้า‍แต่​พระ‍ราชา ก็​ให้​โยน​คน​นั้น​ลง‍ใน​ถ้ำ​สิงโต?” กษัตริย์​ตรัส​ตอบ​ว่า “เรื่อง​นั้น​ยัง​คง​อยู่ ตาม​กฎ‍หมาย​ของ​คน​มี‌เดีย​และ​คน​เปอร์‌เซีย ซึ่ง​จะ​แก้‍ไข​ไม่‍ได้​เป็น‍อัน‍ขาด” </span><span class="v27_6_13"><sup id="Dan.6.13" class="v27_6_13">13</sup>แล้ว​เขา​จึง​ทูล​ต่อ​กษัตริย์​ว่า “ดา‌เนียล​ผู้​เป็น​คน​หนึ่ง​ใน​พวก​ที่​ถูก​กวาด​เป็น​เชลย​จาก​ยู‌ดาห์ ไม่‍ได้​เชื่อ‍ฟัง​ฝ่า‍พระ‍บาท ข้า‍แต่​พระ‍ราชา และ​ไม่​เชื่อ‍ฟัง​คำ​ประ‌กาศ​ใน​หนัง‌สือ​สำคัญ​ซึ่ง​ฝ่า‍พระ‍บาท​ลง​พระ‍นาม​ไว้ แต่​ได้​ทูล​ขอ​ต่อ​พระ​ของ​เขา​วัน​ละ 3 ครั้ง”</span></p>
  <p class="p"><span class="v27_6_14"><sup id="Dan.6.14" class="v27_6_14">14</sup>เมื่อ​กษัตริย์​ทรง​สดับ​ถ้อย‍คำ​เหล่า‍นี้​แล้ว ก็​ทรง​โทม‌นัส​ยิ่ง‍นัก และ​ตั้ง​พระ‍ทัย​หา​ทาง​ช่วย‍กู้​ดา‌เนียล ทรง​พยา‌ยาม​หา​ทาง​ช่วย​จน‍ถึง​เวลา​ดวง‍อา‌ทิตย์​ตก </span><span class="v27_6_15"><sup id="Dan.6.15" class="v27_6_15">15</sup>แล้ว​คน​เหล่า‍นั้น​ที่​สม‍รู้‍ร่วม‍คิด​กัน​ก็​พา​กัน​มา​เข้า‍เฝ้า​กษัตริย์​และ​ทูล​ว่า “ข้า‍แต่​พระ‍ราชา ขอ​ฝ่า‍พระ‍บาท​ทรง​ทราบ​ว่า​กฎ‍หมาย​ของ​คน​มี‌เดีย​และ​คน​เปอร์‌เซีย​ที่​ประ‌กาศ​ห้าม​ก็​ดี หรือ กฎ‍หมาย​ก็​ดี ซึ่ง​พระ‍ราชา​ทรง​ประ‌ทับ​ตรา​แล้ว​ย่อม​เปลี่ยน‍แปลง​ไม่‍ได้”</span></p>
  <p class="p"><span class="v27_6_16"><sup id="Dan.6.16" class="v27_6_16">16</sup>แล้ว​กษัตริย์​ทรง​บัญชา ดา‌เนียล​ก็​ถูก​โยน​ใน​ถ้ำ​สิงโต กษัตริย์​ตรัส​แก่​ดา‌เนียล​ว่า “ขอ​พระ‍เจ้า​ของ​ท่าน​ผู้​ที่​ท่าน​ปรน‌นิ‌บัติ​อยู่​ตลอด​มา​นั้น ทรง​ช่วย‍กู้​ท่าน​เถิด” </span><span class="v27_6_17"><sup id="Dan.6.17" class="v27_6_17">17</sup>แล้ว​เขา​นำ​ศิลา​ก้อน​หนึ่ง​มา​ปิด​ปาก‍ถ้ำ​ไว้ กษัตริย์​ก็​ทรง​ประ‌ทับ​ตรา​ของ​พระ‍องค์ และ​ตรา​ของ​บรร‌ดา​ข้า‍ราช‌การ​ชั้น​ผู้‍ใหญ่​ของ​พระ‍องค์ เพื่อ​ว่า​จะ​ไม่‍มี​ใคร​มา​เปลี่ยน‍แปลง​สถาน‌การณ์​ของ​ดา‌เนียล​ได้ </span><span class="v27_6_18"><sup id="Dan.6.18" class="v27_6_18">18</sup>แล้ว​กษัตริย์​ก็​เสด็จ​กลับ​พระ‍ราช‌วัง ทรง​อด‍อาหาร​ตลอด‍คืน​นั้น ไม่‍ให้​นำ​สิ่ง​บัน‌เทิง​มา​ถวาย​พระ‍องค์ และ​บรร‌ทม​ไม่​หลับ</span></p>
  <h3 class="s">ดา‌เนียล​รอด‍ชีวิต​จาก​ถ้ำ​สิงโต</h3>
  <p class="p"><span class="v27_6_19"><sup id="Dan.6.19" class="v27_6_19">19</sup>พอ​เช้า‍ตรู่ กษัตริย์​ก็​ตื่น‍บรร‌ทม รีบ​เสด็จ​ไป​ยัง​ถ้ำ​สิงโต </span><span class="v27_6_20"><sup id="Dan.6.20" class="v27_6_20">20</sup>เมื่อ​พระ‍องค์​เสด็จ​มา​ใกล้​ถ้ำ​ที่​ดา‌เนียล​อยู่ พระ‍องค์​ก็​ตรัส​เรียก​ดา‌เนียล​ด้วย​เสียง​โทม‌นัส​ว่า “โอ ดา‌เนียล​ผู้​รับ‍ใช้​ของ​พระ‍เจ้า​ผู้​ทรง​พระ‍ชนม์​อยู่ พระ‍เจ้า​ของ​ท่าน​ซึ่ง​ท่าน​ปรน‌นิ‌บัติ​อยู่​เนือง‍นิตย์​นั้น ทรง​สามารถ​ช่วย‍กู้​ท่าน​จาก​สิงโต​ได้​แล้ว​หรือ?” </span><span class="v27_6_21"><sup id="Dan.6.21" class="v27_6_21">21</sup>แล้ว​ดา‌เนียล​ทูล​กษัตริย์​ว่า “ข้า‍แต่​พระ‍ราชา ขอ​ทรง‍พระ‍เจริญ​เป็น​นิตย์ </span><span class="v27_6_22"><sup id="Dan.6.22" class="v27_6_22">22</sup>พระ‍เจ้า​ของ​ข้า‍พระ‍บาท​ทรง​ใช้​ทูต‍สวรรค์​มา​ปิด​ปาก​สิงโต​ไว้ มัน​ไม่‍ได้​ทำ​อัน‌ตราย​แก่​ข้า‍พระ‍บาท เพราะ​พระ‍องค์​ทรง​เห็น​ว่า ข้า‍พระ‍บาท​ไร้​ความ​ผิด​ต่อ‍พระ‍พักตร์​พระ‍องค์ ข้า‍แต่​พระ‍ราชา ข้า‍พระ‍บาท​ไม่‍ได้​ทำ​ผิด​ประ‌การ​ใด​ต่อ‍พระ‍พักตร์​ฝ่า‍พระ‍บาท​ด้วย” </span><span class="v27_6_23"><sup id="Dan.6.23" class="v27_6_23">23</sup>ฝ่าย​พระ‍ราชา​ก็​ทรง​โสม‌นัส​ยิ่ง‍นัก และ​ทรง​บัญชา​ให้​นำ​ดา‌เนียล​ออก​มา​จาก​ถ้ำ เขา​จึง​เอา​ดา‌เนียล​ออก​จาก​ถ้ำ ไม่​ปรา‌กฏ​ว่า​มี​อัน‌ตราย​อย่าง‍ใด​ที่​ตัว​ท่าน​เลย เพราะ​ท่าน​ได้​วาง‍ใจ​ใน​พระ‍เจ้า​ของ​ท่าน </span><span class="v27_6_24"><sup id="Dan.6.24" class="v27_6_24">24</sup>แล้ว​กษัตริย์​ทรง​บัญชา​ให้​นำ​คน​เหล่า‍นั้น​ที่​ใส่‍ร้าย​ดา‌เนียล ​มา​โยน​ทิ้ง​ใน​ถ้ำ​สิงโต ทั้ง​ตัว​เขา บุตร​ทั้ง‍หลาย และ​ภรรยา​ของ​พวก‍เขา​ด้วย ยัง​ไม่​ทัน​ตก​ไป​ถึง​พื้น​ถ้ำ พวก​สิงโต​ก็​ขย้ำ​พวก‍เขา และ​หัก​กระ‌ดูก​ของ​เขา‍ทั้ง‍หลาย​จน​แหลก</span></p>
  <p class="p"><span class="v27_6_25"><sup id="Dan.6.25" class="v27_6_25">25</sup>แล้ว​กษัตริย์​ดา‌ริ‌อัส​มี​พระ‍ราช‌สาสน์​ไป​ถึง​ชน​ทุก​ชาติ​ทุก​เผ่า​ทุก​ภาษา​ที่​อาศัย​อยู่​ใน​พิภพ​ทั้ง‍สิ้น​ว่า “สันติ‍สุข​จง​มี​แก่​ท่าน‍ทั้ง‍หลาย​อย่าง​ทวี‍คูณ </span><span class="v27_6_26"><sup id="Dan.6.26" class="v27_6_26">26</sup>เรา​ออก​กฤษ‌ฎีกา​ว่า ให้​คน​ทั้ง‍หลาย​ใน​ราช‌อาณา‌จักร​ทั้ง‍หมด​ของ​เรา​กลัว​และ​ยำ‌เกรง​พระ‍เจ้า​ของ​ดา‌เนียล</span></p>
  <p class="q1"><span class="v27_6_26">เพราะ​พระ‍องค์​ทรง​เป็น​พระ‍เจ้า​ผู้​ทรง​พระ‍ชนม์​อยู่</span></p>
  <p class="q2"><span class="v27_6_26">ทรง​ดำรง​อยู่​เป็น​นิตย์</span></p>
  <p class="q1"><span class="v27_6_26">ราช‌อาณา‌จักร​ของ​พระ‍องค์​จะ​ไม่​ถูก​ทำ‍ลาย</span></p>
  <p class="q2"><span class="v27_6_26">และ​การ​ปก‍ครอง​ของ​พระ‍องค์​จะ​ดำรง​จน‍ถึง​ที่​สุด</span></p>
  <p class="q1"><span class="v27_6_27"><sup id="Dan.6.27" class="v27_6_27">27</sup>พระ‍องค์​ทรง​ช่วย‍กู้​และ​ช่วย​ให้​พ้น‍ภัย</span></p>
  <p class="q2"><span class="v27_6_27">พระ‍องค์​ทรง​ทำ​หมาย‍สำคัญ​และ​การ​อัศ‌จรรย์</span></p>
  <p class="q2"><span class="v27_6_27">ใน​ฟ้า‍สวรรค์​และ​บน​พื้น​พิภพ</span></p>
  <p class="q1"><span class="v27_6_27">พระ‍องค์​คือ​พระ‍ผู้‍ช่วย​ดา‌เนียล​ให้​รอด</span></p>
  <p class="q2"><span class="v27_6_27">จาก​อำนาจ​ของ​สิงโต”</span></p>
  <p class="p"><span class="v27_6_28"><sup id="Dan.6.28" class="v27_6_28">28</sup>ดัง‍นั้น ดา‌เนียล​ผู้‍นี้​จึง​ได้​เจริญ​ก้าว‍หน้า​ใน​รัช‌สมัย​ของ​ดา‌ริ‌อัส และ​ใน​รัช‌สมัย​ของ​ไซ‌รัส​ชาว​เปอร์‌เซีย</span></p>
</div>
<h2 id="Dan.7">ดาเนียล 7</h2>
<div class="chapter">
  <h3 class="s">ความ​ฝัน​ของ​ดา‌เนียล​ถึง​สัตว์ 4 ชนิด</h3>
  <p class="p"><span class="v27_7_1"><sup id="Dan.7.1" class="v27_7_1">1</sup>ใน​ปี​ที่​หนึ่ง​แห่ง​รัช‌กาล​เบล‌ชัส‌ซาร์​กษัตริย์​บา‌บิ‌โลน ดา‌เนียล​มี​ความ​ฝัน​และ​นิมิต​ใน​ศีรษะ​ของ​ท่าน เมื่อ​ท่าน​นอน​บน​ที่‍นอน ท่าน​จึง​บัน‌ทึก​ความ​ฝัน​นั้น​ไว้ และ​บรร‌ยาย​เนื้อ‍เรื่อง​นั้น </span><span class="v27_7_2"><sup id="Dan.7.2" class="v27_7_2">2</sup>ดา‌เนียล​กล่าว​ว่า “ใน​นิมิต​เวลา​กลาง‍คืน ข้าพ‌เจ้า​ได้​เห็น นี่‍แน่ะ ลม​ทั้ง​สี่​ของ​ฟ้า‍สวรรค์​ได้​ปลุก‍ปั่น​ทะเล​ใหญ่​นั้น </span><span class="v27_7_3"><sup id="Dan.7.3" class="v27_7_3">3</sup>และ​สัตว์​มหึมา 4 ตัว​ได้​ออก​มา​จาก​ทะเล  มี​ลักษณะ​ต่าง‍กัน </span><span class="v27_7_4"><sup id="Dan.7.4" class="v27_7_4">4</sup>ตัว​แรก​เหมือน​สิงโต​มี​ปีก​นก‍อิน‌ทรี เมื่อ​ข้าพ‌เจ้า​มอง‍ดู​นั้น ปีก​ก็​ถูก​ฉีก​ออก​ไป และ​มัน​ถูก​ยก​ขึ้น​จาก​แผ่น‍ดิน ให้​ยืน​สอง​เท้า​เหมือน​มนุษย์ และ​ใจ​ของ​มนุษย์​ถูก​มอบ​ให้​มัน </span><span class="v27_7_5"><sup id="Dan.7.5" class="v27_7_5">5</sup>แล้ว​มี​สัตว์​อีก​ตัว‍หนึ่ง​เป็น​ตัว​ที่​สอง​เหมือน​หมี มัน​ขยับ​ตัว​ข้าง‍หนึ่ง​ขึ้น มี​กระ‌ดูก​ซี่‍โครง​สาม​ซี่ ​อยู่​ใน​ปาก​ของ​มัน​ระหว่าง​ซี่‍ฟัน มี​เสียง​บอก​มัน​ว่า ‘จง​ลุก‍ขึ้น​กิน​เนื้อ​ให้​มากๆ’ </span><span class="v27_7_6"><sup id="Dan.7.6" class="v27_7_6">6</sup>ต่อ‍จาก‍นั้น ข้าพ‌เจ้า​ได้​มอง‍ดู นี่‍แน่ะ สัตว์​อีก​ตัว‍หนึ่ง​เหมือน​เสือ‍ดาว บน​หลัง​มี​ปีก‍นก​สี่​ปีก สัตว์​นั้น​มี​หัว​สี่​หัว และ​อำนาจ​ปก‍ครอง​ถูก​มอบ​ให้​มัน  </span><span class="v27_7_7"><sup id="Dan.7.7" class="v27_7_7">7</sup>ต่อ‍จาก‍นั้น ใน​นิมิต​เวลา​กลาง‍คืน ข้าพ‌เจ้า​ได้​เห็น​สัตว์​ตัว​ที่​สี่​มัน​ร้าย‍กาจ น่า‍กลัว และ​แข็ง‍แรง​ยิ่ง‍นัก มัน​มี​ฟัน‍เหล็ก​มหึมา มัน​กิน​และ​หัก​เป็น​ชิ้นๆ และ​กระ‌ทืบ​สิ่ง​ที่​เหลือ​กิน​นั้น​เสีย มัน​ต่าง​กับ​สัตว์​อื่น​ทั้ง‍หมด​ที่​อยู่​ก่อน​มัน มัน​มี​เขา​สิบ​เขา  </span><span class="v27_7_8"><sup id="Dan.7.8" class="v27_7_8">8</sup>ขณะ‍ที่​ข้าพ‌เจ้า​พิ‌เคราะห์​เรื่อง​เขา​เหล่า‍นั้น นี่‍แน่ะ มี​เขา​เล็กๆ อีก​เขา​หนึ่ง​งอก‍ขึ้น​มา​ท่าม‍กลาง​เขา​เหล่า‍นั้น เขา​รุ่น‍แรก​สาม​เขา​ได้​ถูก​ถอน‍ราก​ออก​ไป​ต่อ‍หน้า​มัน ใน​เขา​อัน​นี้​มี​ตา​เหมือน​ตา​มนุษย์ มี​ปาก​พูด​คุย‍โว </span></p>
  <h3 class="s">การ​พิพาก‌ษา​ต่อ‍หน้า​ผู้​เจริญ​ด้วย​วัย‍วุฒิ</h3>
  <p class="q1"><span class="v27_7_9"><sup id="Dan.7.9" class="v27_7_9">9</sup>“ขณะ‍ที่​ข้าพ‌เจ้า​ยืน​ดู​อยู่</span></p>
  <p class="q1"><span class="v27_7_9">มี​หลาย​บัล‌ลังก์​มา​ตั้ง​ไว้ </span></p>
  <p class="q2"><span class="v27_7_9">และ​ผู้​หนึ่ง​ซึ่ง​เจริญ​ด้วย​วัย‍วุฒิ​มา​ประ‌ทับ</span></p>
  <p class="q1"><span class="v27_7_9">ฉลอง‍พระ‍องค์ ​ขาว​อย่าง​หิมะ</span></p>
  <p class="q2"><span class="v27_7_9">พระ‍เกศา ​บน​พระ‍เศียร ​เหมือน​ขน‍แกะ​ขาว​สะอาด </span></p>
  <p class="q1"><span class="v27_7_9">พระ‍บัล‌ลังก์​ของ​พระ‍องค์​เป็น​เปลว‍เพลิง</span></p>
  <p class="q2"><span class="v27_7_9">กง‍จักร​ของ​บัล‌ลังก์​นั้น​เป็น​ไฟ​ลุก</span></p>
  <p class="q1"><span class="v27_7_10"><sup id="Dan.7.10" class="v27_7_10">10</sup>ธาร‍ไฟ​พุ่ง​ออก</span></p>
  <p class="q2"><span class="v27_7_10">และ​ไหล​ออก​มา​เฉพาะ‍พระ‍พักตร์​พระ‍องค์</span></p>
  <p class="q1"><span class="v27_7_10">คน​นับ​แสนๆ ปรน‌นิ‌บัติ​พระ‍องค์ </span></p>
  <p class="q2"><span class="v27_7_10">คน​นับ​ล้านๆ เข้า‍เฝ้า​พระ‍องค์</span></p>
  <p class="q1"><span class="v27_7_10">ผู้‍พิพาก‌ษา​ก็​ขึ้น​นั่ง​บัล‌ลังก์</span></p>
  <p class="q2"><span class="v27_7_10">บรร‌ดา​หนัง‌สือ​ก็​เปิด​ออก </span></p>
  <p class="p"><span class="v27_7_11"><sup id="Dan.7.11" class="v27_7_11">11</sup>“ข้าพ‌เจ้า​ก็​จ้อง‍ดู เพราะ​เขา​เล็ก​นั้น​คุย‍โว และ​เมื่อ​ข้าพ‌เจ้า​จ้อง‍ดู สัตว์​ตัว​นั้น​ก็​ถูก​ฆ่า และ​ศพ​ก็​ถูก​ทำ‍ลาย​มอบ​ให้​เผา​ด้วย​ไฟ </span><span class="v27_7_12"><sup id="Dan.7.12" class="v27_7_12">12</sup>ส่วน​เรื่อง​สัตว์​ที่​เหลือ​อยู่​นั้น อำนาจ​ปก‍ครอง​ของ​พวก‍มัน​ก็​ถูก​ถอน​ไป​เสีย แต่​ชีวิต​ของ​พวก‍มัน​ให้​ยืด​ต่อ‍ไป​ถึง​ฤดู​หนึ่ง และ​วาระ​หนึ่ง</span></p>
  <p class="q1"><span class="v27_7_13"><sup id="Dan.7.13" class="v27_7_13">13</sup>ข้าพ‌เจ้า​เห็น​ใน​นิมิต​เวลา​กลาง‍คืน</span></p>
  <p class="q1"><span class="v27_7_13">นี่‍แน่ะ มี​ท่าน​ผู้​หนึ่ง​เหมือน​บุตร‍มนุษย์​มา </span></p>
  <p class="q2"><span class="v27_7_13">พร้อม​กับ​บรร‌ดา​เมฆ​ของ​สวรรค์</span></p>
  <p class="q1"><span class="v27_7_13">และ​ท่าน​มา‍หา​ผู้‍เจริญ‍ด้วย‍วัย‍วุฒิ​นั้น</span></p>
  <p class="q2"><span class="v27_7_13">มี​คน​นำ​ท่าน​มา​เฝ้า​เฉพาะ‍พระ‍พักตร์​พระ‍องค์</span></p>
  <p class="q1"><span class="v27_7_14"><sup id="Dan.7.14" class="v27_7_14">14</sup>ราช‌อำนาจ ศักดิ์‍ศรี กับ​ราช‌อาณา‌จักร</span></p>
  <p class="q2"><span class="v27_7_14">ทรง​มอบ​ไว้​กับ​ท่าน</span></p>
  <p class="q1"><span class="v27_7_14">เพื่อ​ชน​ทุก​ชาติ​ทุก​เผ่า​ทุก​ภาษา</span></p>
  <p class="q2"><span class="v27_7_14">จะ​ปรน‌นิ‌บัติ​ท่าน </span></p>
  <p class="q1"><span class="v27_7_14">ราช‌อาณา‌จักร​ของ​ท่าน​เป็น​ราช‌อาณา‌จักร​นิ‌รันดร์</span></p>
  <p class="q2"><span class="v27_7_14">ซึ่ง​จะ​ไม่‍มี​ที่​สิ้น‍สุด</span></p>
  <p class="q1"><span class="v27_7_14">และ​แผ่น‍ดิน​ของ​ท่าน​เป็น​แผ่น‍ดิน</span></p>
  <p class="q2"><span class="v27_7_14">ซึ่ง​จะ​ไม่​ถูก​ทำ‍ลาย​เลย</span></p>
  <h3 class="s">ทำ‍นาย​ฝัน​ของ​ดา‌เนียล</h3>
  <p class="p"><span class="v27_7_15"><sup id="Dan.7.15" class="v27_7_15">15</sup>“ส่วน​ข้าพ‌เจ้า​คือ​ดา‌เนียล จิต‍ใจ​ข้าพ‌เจ้า​เป็น​ทุกข์ เพราะ​ความ​ฝัน​และ​นิมิต​ใน​ศีรษะ​ของ​ข้าพ‌เจ้า​ทำ​ให้​ข้าพ‌เจ้า​ตก‍ใจ </span><span class="v27_7_16"><sup id="Dan.7.16" class="v27_7_16">16</sup>ข้าพ‌เจ้า​เข้า​ไป​ใกล้​ท่าน​ผู้​หนึ่ง​ที่​ยืน​อยู่​ที่​นั่น และ​ถาม​ความ​จริง​ของ​เรื่อง‍ราว​นี้ ท่าน​ก็​บอก​ข้าพ‌เจ้า และ​ให้​ข้าพ‌เจ้า​รู้​ความ‍หมาย​ของ​เรื่อง​เหล่า‍นี้ </span><span class="v27_7_17"><sup id="Dan.7.17" class="v27_7_17">17</sup>‘สัตว์​มหึมา​ทั้ง​สี่​คือ กษัตริย์ 4 องค์​ซึ่ง​เกิด​มา​จาก​แผ่น‍ดิน​โลก </span><span class="v27_7_18"><sup id="Dan.7.18" class="v27_7_18">18</sup>แต่​บรร‌ดา​ผู้‍บริ‌สุทธิ์​ของ​องค์‍ผู้‍สูง‍สุด​จะ​รับ​ราช‌อาณา‌จักร และ​ถือ​กรรม‍สิทธิ์​ราช‌อาณา‌จักร​นั้น​สืบๆ ไป​เป็น​นิตย์​นิ‌รันดร์’ </span></p>
  <p class="p"><span class="v27_7_19"><sup id="Dan.7.19" class="v27_7_19">19</sup>“แล้ว​ข้าพ‌เจ้า​ก็​อยาก​ทราบ​ความ​จริง​เกี่ยว‍กับ​สัตว์​ตัว​ที่​สี่​นั้น​ซึ่ง​ผิด​แปลก​จาก​สัตว์​อื่นๆ ทั้ง‍สิ้น ร้าย‍กาจ​เหลือ‍เกิน มี​ฟัน​เหล็ก​และ​เล็บ‍เท้า​ทอง‍สัม‌ฤทธิ์ ซึ่ง​กิน​และ​ฉีก​เป็น​ชิ้นๆ และ​กระ‌ทืบ​สิ่ง​ที่​เหลือ​นั้น​เสีย </span><span class="v27_7_20"><sup id="Dan.7.20" class="v27_7_20">20</sup>และ​เกี่ยว‍กับ​เขา​สิบ​เขา ซึ่ง​อยู่​บน​หัว​ของ​มัน และ​เขา​อีก​เขา​หนึ่ง​ซึ่ง​งอก‍ขึ้น​มา​ต่อ‍หน้า​เขา​รุ่น‍แรก​สาม​เขา​ที่​หลุด​ไป เขา​ซึ่ง​มี​ตา​และ​มี​ปาก​ที่​พูด​คุย‍โว และ​ซึ่ง​ดู‍เหมือน​จะ​ใหญ่‍โต​กว่า​เพื่อน </span><span class="v27_7_21"><sup id="Dan.7.21" class="v27_7_21">21</sup>เมื่อ​ข้าพ‌เจ้า​มอง‍ดู เขา​นี้​ทำ​สง‌คราม​กับ​บรร‌ดา​ผู้‍บริ‌สุทธิ์​และ​ชนะ  </span><span class="v27_7_22"><sup id="Dan.7.22" class="v27_7_22">22</sup>จน‍กว่า​ผู้​เจริญ​ด้วย​วัย‍วุฒิ​เสด็จ​มา​ถึง การ​พิพาก‌ษา​ถูก​มอบ​ให้​แก่​บรร‌ดา​ผู้‍บริ‌สุทธิ์​ของ​องค์‍ผู้‍สูง‍สุด​นั้น  และ​เวลา​กำ‌หนด​ได้​มา​ถึง​ที่​บรร‌ดา​ผู้‍บริ‌สุทธิ์​จะ​รับ​ราช‌อาณา‌จักร</span></p>
  <p class="q1"><span class="v27_7_23"><sup id="Dan.7.23" class="v27_7_23">23</sup>“ท่าน​ผู้‍นั้น​กล่าว​ดัง‍นี้​ว่า ‘เรื่อง​สัตว์​ตัว​ที่​สี่​นั้น</span></p>
  <p class="q2"><span class="v27_7_23">จะ​มี​ราช‌อาณา‌จักร​ที่​สี่​บน​พิภพ</span></p>
  <p class="q2"><span class="v27_7_23">ซึ่ง​จะ​ผิด​กับ​ราช‌อาณา‌จักร​ทั้ง‍สิ้น</span></p>
  <p class="q1"><span class="v27_7_23">และ​จะ​กิน​ทั้ง​พิภพ​นี้​เสีย</span></p>
  <p class="q2"><span class="v27_7_23">และ​เหยียบ​พิภพ​ลง และ​ทำ​ให้​เป็น​ชิ้นๆ</span></p>
  <p class="q1"><span class="v27_7_24"><sup id="Dan.7.24" class="v27_7_24">24</sup>ส่วน​เรื่อง​เขา​สิบ​เขา​นั้น</span></p>
  <p class="q1"><span class="v27_7_24">จาก​ราช‌อาณา‌จักร​นี้​จะ​มี​กษัตริย์ 10 องค์​เกิด‍ขึ้น  และ​มี​กษัตริย์​อีก​องค์​หนึ่ง​เกิด‍ขึ้น​ภาย‍หลัง</span></p>
  <p class="q1"><span class="v27_7_24">แตก‍ต่าง​จาก​กษัตริย์​ที่​มี​มา​ก่อน และ​จะ​โค่น​กษัตริย์​เสีย 3 องค์</span></p>
  <p class="q1"><span class="v27_7_25"><sup id="Dan.7.25" class="v27_7_25">25</sup>ท่าน​จะ​พูด​คำ​กล่าว‍ร้าย​องค์‍ผู้‍สูง‍สุด</span></p>
  <p class="q2"><span class="v27_7_25">และ​จะ​ข่ม‍เหง​บรร‌ดา​ผู้‍บริ‌สุทธิ์​ของ​องค์‍ผู้‍สูง‍สุด​นั้น</span></p>
  <p class="q2"><span class="v27_7_25">และ​จะ​คิด​เปลี่ยน‍แปลง​วาระ​และ​ธรรม‍บัญญัติ​ต่างๆ</span></p>
  <p class="q1"><span class="v27_7_25">และ​เขา‍ทั้ง‍หลาย​จะ​ถูก​มอบ​ไว้​ใน​มือ​ของ​ท่าน</span></p>
  <p class="q2"><span class="v27_7_25">ตลอด​หนึ่ง​วาระ สอง​วาระ กับ​ครึ่ง​วาระ </span></p>
  <p class="q1"><span class="v27_7_26"><sup id="Dan.7.26" class="v27_7_26">26</sup>แต่​ผู้‍พิพาก‌ษา​ก็​จะ​ขึ้น​นั่ง​บัล‌ลังก์</span></p>
  <p class="q2"><span class="v27_7_26">และ​จะ​ทรง​นำ​เอา​ราช‌อำนาจ​ของ​ท่าน​ไป</span></p>
  <p class="q2"><span class="v27_7_26">เพื่อ​จะ​ทรง​เผา‍ผลาญ​และ​ทำ‍ลาย​เสีย​ให้​สิ้น‍สุด</span></p>
  <p class="q1"><span class="v27_7_27"><sup id="Dan.7.27" class="v27_7_27">27</sup>และ​ราช‌อาณา‌จักร​กับ​ราช‌อำนาจ</span></p>
  <p class="q2"><span class="v27_7_27">และ​ความ​ยิ่ง‍ใหญ่​แห่ง​บรร‌ดา​ราช‌อาณา‌จักร​ภาย‍ใต้​สวรรค์​ทั้ง‍สิ้น</span></p>
  <p class="q2"><span class="v27_7_27">จะ​ต้อง​ถูก​มอบ​ไว้​แก่​บรร‌ดา​ผู้‍บริ‌สุทธิ์​คือ ประ‌ชา‍กร​ของ​องค์‍ผู้‍สูง‍สุด​นั้น </span></p>
  <p class="q1"><span class="v27_7_27">แผ่น‍ดิน​ของ​ท่าน​เหล่า‍นี้​จะ​เป็น​แผ่น‍ดิน​นิ‌รันดร์ </span></p>
  <p class="q2"><span class="v27_7_27">และ​ราช‌อาณา‌จักร​ทั้ง‍สิ้น​จะ​ปรน‌นิ‌บัติ​และ​เชื่อ‍ฟัง​ท่าน​เหล่า‍นี้’</span></p>
  <p class="p"><span class="v27_7_28"><sup id="Dan.7.28" class="v27_7_28">28</sup>“เรื่อง‍ราว​ก็​สิ้น‍สุด​ลง​เพียง​เท่า​นี้ ส่วน​ข้าพ‌เจ้า​คือ​ดา‌เนียล ความ​คิด​ของ​ข้าพ‌เจ้า​ก็​ทำ​ให้​ข้าพ‌เจ้า​ตก‍ใจ​มาก และ​หน้า​ของ​ข้าพ‌เจ้า​ก็​ซีด​ไป แต่​ข้าพ‌เจ้า​ก็​เก็บ​เรื่อง‍ราว​นี้​ไว้​ใน​ใจ”</span></p>
</div>
<h2 id="Dan.8">ดาเนียล 8</h2>
<div class="chapter">
  <h3 class="s">นิมิต​เรื่อง​แกะ‍ผู้​และ​แพะ‍ผู้</h3>
  <p class="p"><span class="v27_8_1"><sup id="Dan.8.1" class="v27_8_1">1</sup>ใน​ปี​ที่​สาม​แห่ง​รัช‌กาล​กษัตริย์​เบล‌ชัส‌ซาร์ มี​นิมิต​ปรา‌กฏ​แก่​ข้าพ‌เจ้า​ดา‌เนียล หลัง‍จาก​นิมิต​ที่​ปรา‌กฏ​แก่​ข้าพ‌เจ้า​ครั้ง‍แรก​นั้น </span><span class="v27_8_2"><sup id="Dan.8.2" class="v27_8_2">2</sup>และ​ใน​นิมิต​นั้น ตาม​ที่​ข้าพ‌เจ้า​ได้​เห็น ปรา‌กฏ​ว่า ข้าพ‌เจ้า​อยู่​ที่​สุ‌สา​เมือง​ป้อม ซึ่ง​อยู่​ใน​มณฑล​เอ‌ลาม และ​ข้าพ‌เจ้า​ก็​เห็น​นิมิต ข้าพ‌เจ้า​อยู่​ที่​แม่‍น้ำ​อุ‌ลัย </span><span class="v27_8_3"><sup id="Dan.8.3" class="v27_8_3">3</sup>ข้าพ‌เจ้า​เงย‍หน้า​ดู และ​เห็น​แกะ‍ผู้​ตัว‍หนึ่ง​ยืน​อยู่​ที่​ฝั่ง‍แม่‍น้ำ มี​เขา​สอง​เขา เขา​ทั้ง‍สอง​ก็​ยาว แต่​ข้าง‍หนึ่ง​ยาว​กว่า​อีก​ข้าง‍หนึ่ง และ​เขา​ที่​ยาว​นั้น​งอก​มา​ที‍หลัง </span><span class="v27_8_4"><sup id="Dan.8.4" class="v27_8_4">4</sup>ข้าพ‌เจ้า​เห็น​แกะ‍ผู้​ตัว​นั้น​ขวิด​ไป​ทาง​ตะ‌วัน‍ตก ทาง​เหนือ และ​ทาง​ใต้ ไม่‍มี​สัตว์​ตัว​ไหน​สู้​มัน​ได้​และ​ไม่‍มี​ใคร​ช่วย​ให้​พ้น​จาก​อำนาจ​ของ​มัน​ได้ มัน​ทำ‍ตาม‍ใจ‍ชอบ​และ​ก็​พอง‍ตัว​ขึ้น</span></p>
  <p class="p"><span class="v27_8_5"><sup id="Dan.8.5" class="v27_8_5">5</sup>เมื่อ​ข้าพ‌เจ้า​กำลัง​ตรึก‌ตรอง​อยู่ มี​แพะ‍ผู้​ตัว‍หนึ่ง​มา​จาก​ทิศ​ตะ‌วัน‍ตก เหาะ​ข้าม​พื้น​พิภพ​มา ไม่​แตะ‍ต้อง​พื้น‍ดิน​เลย และ​แพะ​นั้น​มี​เขา​เด่น​อยู่​ใน​ระหว่าง​ตา​ของ​มัน​เขา​หนึ่ง </span><span class="v27_8_6"><sup id="Dan.8.6" class="v27_8_6">6</sup>มัน​มา‍หา​แกะ‍ผู้​ที่​มี​เขา​สอง​เขา ซึ่ง​ข้าพ‌เจ้า​เห็น​ยืน​อยู่​ที่​ฝั่ง‍แม่‍น้ำ มัน​วิ่ง​เข้า​ใส่​แกะ‍ผู้​ตัว​นั้น​ด้วย​ความ​โกรธ‍เกรี้ยว </span><span class="v27_8_7"><sup id="Dan.8.7" class="v27_8_7">7</sup>ข้าพ‌เจ้า​เห็น​มัน​เข้า‍มา​ใกล้​แกะ‍ผู้ มัน​โกรธ​และ​เข้า​ชน​แกะ‍ผู้ ทำ​ให้​เขา​ทั้ง‍สอง​ของ​มัน​หัก​ไป​และ​แกะ‍ผู้​ก็​ไม่‍มี​กำลัง​สู้​มัน​ได้ มัน​เหวี่ยง​แกะ‍ผู้​ลง​ที่‍ดิน​และ​เหยียบ​เสีย และ​ไม่‍มี​ใคร​ช่วย​แกะ‍ผู้​ให้​พ้น​อำนาจ​ของ​มัน​ได้ </span><span class="v27_8_8"><sup id="Dan.8.8" class="v27_8_8">8</sup>แล้ว​แพะ‍ผู้​ก็​พอง‍ตัว​ขึ้น​อย่าง​มาก แต่​เมื่อ​มัน​แข็ง‍แรง​เต็ม‍ที่ เขา​ใหญ่​ของ​มัน​ก็​หัก มี​เขา​เด่น​อีก​สี่​เขา​งอก‍ขึ้น​แทน​ที่ หัน​ไป​ทาง​ทิศ‍ลม​ทั้ง​สี่​ของ​ฟ้า‍สวรรค์</span></p>
  <p class="p"><span class="v27_8_9"><sup id="Dan.8.9" class="v27_8_9">9</sup>และ​มี​เขา​เล็กๆ เขา​หนึ่ง​งอก​ออก​มา​จาก​เขา​หนึ่ง​ใน​บรร‌ดา​เขา​เหล่า‍นี้ ซึ่ง​งอก‍ขึ้น​ใหญ่‍โต​เหลือ‍เกิน​ขยาย​ไป​ทาง​ใต้ ไป​ทาง​ตะ‌วัน‍ออก และ​ไป​ยัง​แผ่น‍ดิน​อัน​รุ่ง‍โรจน์​นั้น </span><span class="v27_8_10"><sup id="Dan.8.10" class="v27_8_10">10</sup>มัน​งอก‍ขึ้น​ใหญ่​โต​ถึง​บริ‌วาร​แห่ง​ฟ้า‍สวรรค์ และ​เหวี่ยง​บริ‌วาร​คือ​ดาว​บาง‍ดวง​ลง‍มา​ยัง​พื้น‍ดิน  แล้ว​เหยียบ‍ย่ำ​เสีย </span><span class="v27_8_11"><sup id="Dan.8.11" class="v27_8_11">11</sup>มัน​โต​ขึ้น​อีก​จน‍ถึง​เจ้า‍นาย​แห่ง​บริ‌วาร และ​เครื่อง‍เผา‍บูชา​เนือง‍นิตย์​ก็​ถูก​ชิง​ไป​จาก​พระ‍องค์ และ​สถาน‍นมัส‌การ​ของ​พระ‍องค์​ก็​ถูก​ทำ​ให้​เสื่อม </span><span class="v27_8_12"><sup id="Dan.8.12" class="v27_8_12">12</sup>เนื่อง‍จาก​การ​ละ‌เมิด บรร‌ดา​ประ‌ชา‍กร​ของ​พระ‍องค์​และ​เครื่อง‍เผา‍บูชา​เนือง‍นิตย์​ก็​ถูก​ยึด ความ​จริง​ก็​ถูก​เหวี่ยง​ลง​พื้น‍ดิน และ​เขา​นั้น​ก็​เจริญ‍ขึ้น​ใน​กิจ‍การ​ของ​มัน </span><span class="v27_8_13"><sup id="Dan.8.13" class="v27_8_13">13</sup>แล้ว​ข้าพ‌เจ้า​ได้‍ยิน​ผู้‍บริ‌สุทธิ์​ท่าน​หนึ่ง​พูด​อยู่ ผู้‍บริ‌สุทธิ์​อีก​ท่าน​หนึ่ง​มา​พูด​กับ​ท่าน​ที่​พูด​อยู่​นั้น​ว่า “นิมิต​ที่​เกี่ยว‍กับ​เครื่อง‍เผา‍บูชา​เนือง‍นิตย์​จะ​อยู่​อีก​นาน​เท่า‍ไร ทั้ง​เรื่อง​การ​ละ‌เมิด​ที่​ทำ​ให้​เกิด​การ​ร้าง‍เปล่า และ​เรื่อง​การ​ยก​สถาน‍นมัส‌การ​ให้​ไป และ​เรื่อง​บริ‌วาร​ที่​ถูก​เหยียบ‍ย่ำ​ลง?” </span><span class="v27_8_14"><sup id="Dan.8.14" class="v27_8_14">14</sup>ท่าน​ผู้‍นั้น​ตอบ​ข้าพ‌เจ้า​ว่า “อยู่​นาน 2,300 เวลา​เย็น​และ​เวลา​เช้า แล้ว​สถาน‍นมัส‌การ​นั้น​จะ​กลับ​สู่​สภาพ​อัน​ควร”</span></p>
  <h3 class="s">กา‌เบรียล​อธิบาย​ความ‍หมาย​ของ​นิมิต</h3>
  <p class="p"><span class="v27_8_15"><sup id="Dan.8.15" class="v27_8_15">15</sup>เมื่อ​ข้าพ‌เจ้า​ดา‌เนียล​ได้​เห็น​นิมิต​นั้น​แล้ว ข้าพ‌เจ้า​ก็​พยา‌ยาม​เข้า‍ใจ และ​ดู‍เถิด มี​ผู้​หนึ่ง​เหมือน​มนุษย์​ยืน​อยู่​หน้า​ข้าพ‌เจ้า </span><span class="v27_8_16"><sup id="Dan.8.16" class="v27_8_16">16</sup>และ​ข้าพ‌เจ้า​ได้‍ยิน​เสียง​ของ​ชาย​คน​หนึ่ง​จาก​กลาง​แม่‍น้ำ​อุ‌ลัย และ​เสียง​นั้น​ร้อง​ว่า “กา‌เบรียล​เอ๋ย  จง​ทำ​ให้​ชาย​คน​นี้​เข้า‍ใจ​นิมิต​นั้น​เถิด” </span><span class="v27_8_17"><sup id="Dan.8.17" class="v27_8_17">17</sup>ดัง‍นั้น ท่าน​จึง​มา​ใกล้​ที่​ซึ่ง​ข้าพ‌เจ้า​ยืน​อยู่ และ​เมื่อ​ท่าน​มา​แล้ว ข้าพ‌เจ้า​ก็​ตก‍ใจ​ซบ‍หน้า‍ลง​ถึง​ดิน แต่​ท่าน​กล่าว​แก่​ข้าพ‌เจ้า​ว่า “โอ มนุษย์​เอ๋ย จง​เข้า‍ใจ​เถิด​ว่า นิมิต​นั้น​เป็น​เรื่อง​ของ​กาล‍อวสาน”</span></p>
  <p class="p"><span class="v27_8_18"><sup id="Dan.8.18" class="v27_8_18">18</sup>เมื่อ​ท่าน​กำลัง​พูด​อยู่​กับ​ข้าพ‌เจ้า ข้าพ‌เจ้า​ก็​ซบ‍หน้า​ติด​ดิน​และ​สลบ​ไป แต่​ท่าน​แตะ‍ต้อง​ข้าพ‌เจ้า ให้​ข้าพ‌เจ้า​ยืน​ขึ้น </span><span class="v27_8_19"><sup id="Dan.8.19" class="v27_8_19">19</sup>ท่าน​กล่าว​ว่า “นี่‍แน่ะ ข้าพ‌เจ้า​จะ​ทำ​ให้​ท่าน​ทราบ​ถึง​สิ่ง​ซึ่ง​จะ​เกิด‍ขึ้น​ภาย‍หลัง​ใน​ช่วง‍เวลา​แห่ง​พระ‍พิโรธ เพราะ​มัน​เกี่ยว‍กับ​วาระ​กำ‌หนด​แห่ง​อวสาน </span><span class="v27_8_20"><sup id="Dan.8.20" class="v27_8_20">20</sup>เรื่อง​แกะ‍ผู้​มี​สอง​เขา​ที่​ท่าน​เห็น​นั้น​คือ​กษัตริย์​ของ​คน​มี‌เดีย​และ​คน​เปอร์‌เซีย </span><span class="v27_8_21"><sup id="Dan.8.21" class="v27_8_21">21</sup>และ​แพะ‍ผู้​คือ​กษัตริย์​ของ​กรีก และ​เขา​ใหญ่​ระหว่าง​นัยน์‍ตา​คือ​กษัตริย์​องค์​แรก </span><span class="v27_8_22"><sup id="Dan.8.22" class="v27_8_22">22</sup>ส่วน​เขา​ที่​หัก และ​มี​อีก​สี่​เขา​งอก‍ขึ้น​แทน​นั้น คือ​อาณา‌จักร​สี่​อาณา‌จักร​จะ​เกิด‍ขึ้น​จาก​ชาติ​นั้น แต่​จะ​มี​อำนาจ​น้อย​กว่า​เขา​แรก​นั้น</span></p>
  <p class="q1"><span class="v27_8_23"><sup id="Dan.8.23" class="v27_8_23">23</sup>ตอน‍ปลาย​รัช‌สมัย​ของ​เขา‍ทั้ง‍หลาย​นั้น</span></p>
  <p class="q2"><span class="v27_8_23">เมื่อ​ผู้​ละ‌เมิด​ได้​ทำ​ความ​ชั่ว​เต็ม​ขนาด​แล้ว</span></p>
  <p class="q1"><span class="v27_8_23">จะ​มี​พระ‍ราชา​พระ‍พักตร์​ดุ‍ร้าย​องค์​หนึ่ง​เกิด​มา</span></p>
  <p class="q2"><span class="v27_8_23">ท่าน​ชำนาญ​ใน​การ​คิด​กล‍อุบาย</span></p>
  <p class="q1"><span class="v27_8_24"><sup id="Dan.8.24" class="v27_8_24">24</sup>อำนาจ​ของ​ท่าน​จะ​ใหญ่​โต​มาก </span></p>
  <p class="q2"><span class="v27_8_24">และ​ท่าน​จะ​ทำ​ให้​เกิด​ความ​พินาศ​อย่าง​น่า‍กลัว</span></p>
  <p class="q2"><span class="v27_8_24">ท่าน​ก็​เจริญ‍ขึ้น​ใน​งาน​ที่​ท่าน​ทำ</span></p>
  <p class="q1"><span class="v27_8_24">ท่าน​จะ​ทำ‍ลาย​คน​ที่​มี​กำลัง​มาก</span></p>
  <p class="q2"><span class="v27_8_24">และ​ประ‌ชา‍ชน​ของ​บรร‌ดา​ผู้‍บริ‌สุทธิ์</span></p>
  <p class="q1"><span class="v27_8_25"><sup id="Dan.8.25" class="v27_8_25">25</sup>ด้วย​ความ​ฉลาด​ของ​ท่าน</span></p>
  <p class="q2"><span class="v27_8_25">ท่าน​จะ​ทำ​ให้​การ​ล่อ‍ลวง​แพร่‍ขยาย​ขึ้น​ด้วย​น้ำ‍มือ​ของ​ท่าน</span></p>
  <p class="q2"><span class="v27_8_25">ท่าน​จะ​คิด​ว่า​ตัว​ท่าน​เอง​นั้น​ยิ่ง‍ใหญ่</span></p>
  <p class="q1"><span class="v27_8_25">ท่าน​จะ​ทำ‍ลาย​คน​มาก‍มาย​โดย​ไม่‍มี​คำ​เตือน​ก่อน</span></p>
  <p class="q2"><span class="v27_8_25">แล้ว​จะ​ลุก‍ขึ้น​ต่อ‍สู้​กับ​จอม‍เจ้า‍นาย</span></p>
  <p class="q1"><span class="v27_8_25">แต่​ท่าน​จะ​ต้อง​ถูก​หัก​ทำ‍ลาย​ไม่​ใช่​ด้วย​มือ​มนุษย์</span></p>
  <p class="m"><span class="v27_8_26"><sup id="Dan.8.26" class="v27_8_26">26</sup>นิมิต​เรื่อง​เวลา​เย็น​และ​เวลา​เช้า​ซึ่ง​บอก​เล่า​นั้น​เป็น​ความ​จริง แต่​จง​ปิด‍บัง​นิมิต​นั้น​ไว้ เพราะ​เป็น​เรื่อง​ของ​อีก​หลาย​วัน​ข้าง‍หน้า”</span></p>
  <p class="p"><span class="v27_8_27"><sup id="Dan.8.27" class="v27_8_27">27</sup>และ​ข้าพ‌เจ้า​ดา‌เนียล​ก็​อ่อน‍เพลีย และ​นอน‍ป่วย​อยู่​หลาย​วัน แล้ว​ข้าพ‌เจ้า​ก็​ลุก‍ขึ้น ไป​ปฏิ‌บัติ​ราช‌การ​ของ​พระ‍ราชา​ต่อ‍ไป แต่​ข้าพ‌เจ้า​ไม่​สบาย‍ใจ​เพราะ​นิมิต​นั้น และ​ไม่​เข้า‍ใจ​เรื่อง‍ราว​เลย</span></p>
</div>
<h2 id="Dan.9">ดาเนียล 9</h2>
<div class="chapter">
  <h3 class="s">คำ‍อธิษ‌ฐาน​ของ​ดา‌เนียล​เพื่อ​ชน‍ชาติ​ของ​ท่าน</h3>
  <p class="p"><span class="v27_9_1"><sup id="Dan.9.1" class="v27_9_1">1</sup>ใน​ปี​ที่​หนึ่ง​แห่ง​รัช‌กาล​ดา‌ริ‌อัส โอรส​กษัตริย์​อา‌หสุ‌เอ‌รัส คน​มี‌เดีย​โดย​กำ‌เนิด ผู้​ได้​เป็น​กษัตริย์​เหนือ​อาณา‌จักร​ของ​คน​เคล‌เดีย </span><span class="v27_9_2"><sup id="Dan.9.2" class="v27_9_2">2</sup>ใน​ปี​ที่​หนึ่ง​แห่ง​รัช‌กาล​ของ​ท่าน ข้าพ‌เจ้า​ดา‌เนียล ได้​ดู​ใน​หนัง‌สือ​พบ​จำ‌นวน​ปี ซึ่ง​ตาม​พระ‍วจนะ​ของ​พระ‍ยาห์‌เวห์​ที่​ทรง​มี​ถึง​เย‌เร‌มีย์​ผู้‍เผย‍พระ‍วจนะ จะ​ต้อง​ผ่าน​พ้น​ไป​ก่อน​สิ้น‍วัน​กรุง‍เย‌รู‌ซา‌เล็ม​ร้าง‍เปล่า​คือ​จำ‌นวน 70 ปี  </span><span class="v27_9_3"><sup id="Dan.9.3" class="v27_9_3">3</sup>แล้ว​ข้าพ‌เจ้า​ก็​หัน‍หน้า​ไป​หา​พระ‍เจ้า​องค์‍เจ้า‍นาย แสวง‍หา​ด้วย​การ​อธิษ‌ฐาน​และ​การ​วิง‍วอน ทั้ง​ด้วย​การ​อด‍อาหาร และ​นุ่ง‍ห่ม​ผ้า‍กระ‌สอบ​และ​นั่ง​บน​ขี้‍เถ้า </span><span class="v27_9_4"><sup id="Dan.9.4" class="v27_9_4">4</sup>ข้าพ‌เจ้า​ได้​อธิษ‌ฐาน​ต่อ​พระ‍ยาห์‌เวห์​พระ‍เจ้า​ของ​ข้าพ‌เจ้า และ​สาร‌ภาพ​ว่า “ข้า‍แต่​องค์‍เจ้า‍นาย พระ‍เจ้า​ผู้‍ใหญ่​ยิ่ง​และ​น่า‍เกรง‍ขาม ผู้​ทรง​รักษา​พันธ‌สัญญา​และ​ความ​รัก‍มั่น‍คง​ต่อ​ผู้​ที่​รัก​พระ‍องค์​และ​ปฏิ‌บัติ​ตาม​พระ‍บัญญัติ​ของ​พระ‍องค์ </span><span class="v27_9_5"><sup id="Dan.9.5" class="v27_9_5">5</sup>ข้า‍พระ‍องค์‍ทั้ง‍หลาย​ได้​ทำ​บาป และ​ได้​ทำ​ผิด ได้​ก่อ​การ​อธรรม​และ​การ​กบฏ ได้​หัน​จาก​พระ‍บัญญัติ​และ​กฎ‍หมาย​ของ​พระ‍องค์ </span><span class="v27_9_6"><sup id="Dan.9.6" class="v27_9_6">6</sup>ข้า‍พระ‍องค์​ไม่‍ได้​ฟัง​บรร‌ดา​ผู้‍เผย‍พระ‍วจนะ​ผู้​รับ‍ใช้​ของ​พระ‍องค์ ผู้​กล่าว​ใน​พระ‍นาม​ของ​พระ‍องค์​ต่อ​บรร‌ดา​กษัตริย์​ของ​ข้า‍พระ‍องค์‍ทั้ง‍หลาย ทั้ง​ต่อ​บรร‌ดา​ผู้‍นำ​และ​บรรพ‌บุรุษ​ของ​ข้า‍พระ‍องค์ รวม​ทั้ง​ประ‌ชา‍ชน​ทุก​คน​ของ​แผ่น‍ดิน </span><span class="v27_9_7"><sup id="Dan.9.7" class="v27_9_7">7</sup>ข้า‍แต่​องค์‍เจ้า‍นาย ความ​ชอบ‍ธรรม​เป็น​ของ​พระ‍องค์ แต่​ความ​อับอาย​ควร​แก่​พวก‍ข้า‍พระ‍องค์​จน‍ถึง​ทุก​วัน‍นี้ คือ​ควร​แก่​คน​ยู‌ดาห์ ชาว​กรุง‍เย‌รู‌ซา‌เล็ม และ​คน​อิสรา‌เอล​ทั้ง‍หมด ทั้ง​ผู้​อยู่​ใกล้​และ​อยู่​ไกล​ออก​ไป ใน​แผ่น‍ดิน​ทั้ง‍หลาย​ซึ่ง​พระ‍องค์​ทรง​ขับ‍ไล่​พวก‍เขา​ไป​นั้น เพราะ​พวก‍เขา​ได้​ทรยศ​ต่อ​พระ‍องค์ </span><span class="v27_9_8"><sup id="Dan.9.8" class="v27_9_8">8</sup>ข้า‍แต่​พระ‍ยาห์‌เวห์ ความ​อับอาย​ควร​แก่​ข้า‍พระ‍องค์‍ทั้ง‍หลาย แก่​พระ‍ราชา เจ้า‍นาย และ​บรรพ‌บุรุษ​ของ​พวก‍ข้า‍พระ‍องค์ เพราะ​ข้า‍พระ‍องค์‍ทั้ง‍หลาย​ได้​ทำ​บาป​ต่อ​พระ‍องค์ </span><span class="v27_9_9"><sup id="Dan.9.9" class="v27_9_9">9</sup>พระ‍กรุณา​และ​การ​อภัย​โทษ​เป็น​ของ​องค์‍เจ้า‍นาย​พระ‍เจ้า​ของ​ข้า‍พระ‍องค์‍ทั้ง‍หลาย เพราะ​ว่า​พวก‍ข้า‍พระ‍องค์​ได้​กบฏ​ต่อ​พระ‍องค์ </span><span class="v27_9_10"><sup id="Dan.9.10" class="v27_9_10">10</sup>และ​ไม่​เชื่อ‍ฟัง​พระ‍ยาห์‌เวห์​พระ‍เจ้า​ของ​ข้า‍พระ‍องค์‍ทั้ง‍หลาย​ที่​ให้​ทำ​ตาม​ธรรม‍บัญญัติ​ของ​พระ‍องค์ ซึ่ง​ทรง​ตั้ง​ไว้​ต่อ‍หน้า​ข้า‍พระ‍องค์‍ทั้ง‍หลาย ผ่าน​บรร‌ดา​ผู้‍เผย‍พระ‍วจนะ​ผู้​รับ‍ใช้​ของ​พระ‍องค์ </span><span class="v27_9_11"><sup id="Dan.9.11" class="v27_9_11">11</sup>อิสรา‌เอล​ทั้ง‍ชาติ​ได้​ทำ​ผิด​ต่อ​ธรรม‍บัญญัติ​ของ​พระ‍องค์​และ​ได้​หัน​ไป​เสีย ไม่​เชื่อ‍ฟัง​พระ‍องค์ ดัง‍นั้น​คำ​สาป‍แช่ง​และ​คำ​ปฏิ‌ญาณ​ซึ่ง​จา‌รึก​ไว้​ใน​ธรรม‍บัญญัติ​ของ​โม‌เสส​ผู้​รับ‍ใช้​ของ​พระ‍เจ้า จึง​เท‍ลง​เหนือ​ข้า‍พระ‍องค์‍ทั้ง‍หลาย เพราะ​พวก‍ข้า‍พระ‍องค์​ได้​ทำ​บาป​ต่อ​พระ‍องค์ </span><span class="v27_9_12"><sup id="Dan.9.12" class="v27_9_12">12</sup>พระ‍องค์​ได้​ทรง​ยืน‍ยัน​ถ้อย‍คำ​ของ​พระ‍องค์ ซึ่ง​พระ‍องค์​ตรัส​กล่าว​โทษ​ข้า‍พระ‍องค์‍ทั้ง‍หลาย และ​กล่าว​โทษ​ผู้​ซึ่ง​ปก‍ครอง​พวก‍ข้า‍พระ‍องค์ โดย​นำ​วิบัติ​อย่าง​ใหญ่‍หลวง​มา​เหนือ​ข้า‍พระ‍องค์‍ทั้ง‍หลาย ซึ่ง​ภาย‍ใต้​สวรรค์​ทั้ง‍สิ้น ไม่‍มี​สิ่ง‍ใด​ที่​ได้​ทำ​เหมือน​ที่​ได้​ทำ​แก่​เย‌รู‌ซา‌เล็ม </span><span class="v27_9_13"><sup id="Dan.9.13" class="v27_9_13">13</sup>ดัง​ที่​ได้​จา‌รึก​ไว้​ใน​ธรรม‍บัญญัติ​ของ​โม‌เสส​แล้ว วิบัติ​ทั้ง‍สิ้น​ก็​ได้​ตก​อยู่​เหนือ​ข้า‍พระ‍องค์‍ทั้ง‍หลาย​แล้ว แต่​พวก‍ข้า‍พระ‍องค์​ยัง​ไม่‍ได้​ทูล​วิง‍วอน​ขอ​พระ‍กรุณา​จาก​พระ‍ยาห์‌เวห์​พระ‍เจ้า​ของ​ข้า‍พระ‍องค์‍ทั้ง‍หลาย ด้วย​การ​หัน​จาก​ความ​ผิด​ของ​ข้า‍พระ‍องค์‍ทั้ง‍หลาย หรือ​ใส่​ใจ​ใน​ความ​จริง​ของ​พระ‍องค์ </span><span class="v27_9_14"><sup id="Dan.9.14" class="v27_9_14">14</sup>เพราะ‍ฉะนั้น​พระ‍ยาห์‌เวห์​ทรง​เตรียม​ความ​วิบัติ​ไว้​พร้อม และ​ได้​ทรง​นำ​มา​เหนือ​ข้า‍พระ‍องค์‍ทั้ง‍หลาย เพราะ​พระ‍ยาห์‌เวห์​พระ‍เจ้า​ของ​ข้า‍พระ‍องค์‍ทั้ง‍หลาย​ทรง​เป็น​ผู้​ชอบ‍ธรรม​ใน​พระ‍ราช‌กิจ​ทั้ง‍สิ้น​ซึ่ง​พระ‍องค์​ได้​ทรง​ทำ และ​พวก‍ข้า‍พระ‍องค์​ไม่‍ได้​เชื่อ‍ฟัง​พระ‍องค์ </span><span class="v27_9_15"><sup id="Dan.9.15" class="v27_9_15">15</sup>ข้า‍แต่​องค์‍เจ้า‍นาย​พระ‍เจ้า​ของ​ข้า‍พระ‍องค์‍ทั้ง‍หลาย ผู้​ทรง​นำ​ชน‍ชาติ​ของ​พระ‍องค์​ออก​จาก​แผ่น‍ดิน​อียิปต์​ด้วย​พระ‍หัตถ์​อัน​ทรง​ฤทธิ์ และ​ได้​ทำ​ให้​พระ‍นาม​เลื่อง‍ลือ​มา​จน​ทุก​วัน‍นี้ ข้า‍พระ‍องค์‍ทั้ง‍หลาย​ได้​ทำ​บาป​และ​ทำ​ความ​อธรรม </span><span class="v27_9_16"><sup id="Dan.9.16" class="v27_9_16">16</sup>ข้า‍แต่​องค์‍เจ้า‍นาย ตาม​การ​กระ‌ทำ​อัน​ชอบ‍ธรรม​ทั้ง‍สิ้น​ของ​พระ‍องค์ ขอ​ให้​ความ​กริ้ว​และ​พระ‍พิโรธ​ของ​พระ‍องค์​หัน‍กลับ​จาก​เย‌รู‌ซา‌เล็ม​นคร​ของ​พระ‍องค์ ภูเขา​บริ‌สุทธิ์​ของ​พระ‍องค์ เพราะ​บาป​ของ​ข้า‍พระ‍องค์‍ทั้ง‍หลาย และ​ความ​ผิด​ของ​บรรพ‌บุรุษ​ของ​ข้า‍พระ‍องค์‍ทั้ง‍หลาย เย‌รู‌ซา‌เล็ม​และ​ประ‌ชา‍กร​ของ​พระ‍องค์​จึง​กลาย​เป็น​ที่​เยาะ‍เย้ย​ใน​ชน‍ชาติ​ทั้ง‍สิ้น​ที่​อยู่​รอบ‍ข้าง </span><span class="v27_9_17"><sup id="Dan.9.17" class="v27_9_17">17</sup>ฉะนั้น ข้า‍แต่​พระ‍เจ้า​ของ​ข้า‍พระ‍องค์‍ทั้ง‍หลาย ขอ​พระ‍องค์​ทรง​สดับ​คำ​อธิษ‌ฐาน​ของ​ผู้​รับ‍ใช้​ของ​พระ‍องค์​และ​คำ​วิง‍วอน​ของ​เขา ข้า‍แต่​องค์‍เจ้า‍นาย เพื่อ​เห็น​แก่​พระ‍องค์ ขอ​พระ‍พักตร์​ของ​พระ‍องค์​ทอ‍แสง​เหนือ​สถาน‍นมัส‌การ​ของ​พระ‍องค์​ซึ่ง​ร้าง‍เปล่า​นั้น </span><span class="v27_9_18"><sup id="Dan.9.18" class="v27_9_18">18</sup>ข้า‍แต่​พระ‍เจ้า​ของ​ข้า‍พระ‍องค์ ขอ​เงี่ย‍พระ‍กรรณ​สดับ ขอ​ลืม‍พระ‍เนตร‍ดู​ความ​ร้าง‍เปล่า​ของ​ข้า‍พระ‍องค์‍ทั้ง‍หลาย ทั้ง​นคร​ซึ่ง​มี​ชื่อ​ตาม​พระ‍นาม​ของ​พระ‍องค์ เพราะ​ว่า​ข้า‍พระ‍องค์‍ทั้ง‍หลาย​ไม่‍ได้​ถวาย​คำ​วิง‍วอน​ต่อ​พระ‍องค์ ด้วย​อ้าง​ความ​ชอบ‍ธรรม​ของ​ข้า‍พระ‍องค์‍ทั้ง‍หลาย​เป็น​เหตุ แต่​ได้​อ้าง​พระ‍กรุณา​ยิ่ง‍ใหญ่​ของ​พระ‍องค์ </span><span class="v27_9_19"><sup id="Dan.9.19" class="v27_9_19">19</sup>ข้า‍แต่​องค์‍เจ้า‍นาย ขอ​ทรง​ฟัง ข้า‍แต่​องค์‍เจ้า‍นาย ขอ​ทรง​ให้​อภัย ข้า‍แต่​องค์‍เจ้า‍นาย ขอ​ใส่​พระ‍ทัย​และ​ทรง​จัด‍การ ขอ​อย่า​ทรง​เนิ่น‍ช้า​เลย​เพื่อ​เห็น​แก่​พระ‍นาม​ของ​พระ‍องค์ ข้า‍แต่​พระ‍เจ้า​ของ​ข้า‍พระ‍องค์ เพราะ‍ว่า​นคร​ของ​พระ‍องค์ และ​ประ‌ชา‍กร​ของ​พระ‍องค์​ก็​มี​ชื่อ​ตาม​พระ‍นาม​ของ​พระ‍องค์”</span></p>
  <h3 class="s">คำ​พยา‌กรณ์​เรื่อง 70 สัปดาห์</h3>
  <p class="p"><span class="v27_9_20"><sup id="Dan.9.20" class="v27_9_20">20</sup>ขณะ‍ที่​ข้าพ‌เจ้า​กำลัง​พูด อธิษ‌ฐาน​สาร‌ภาพ​บาป​ของ​ข้าพ‌เจ้า​และ​บาป​ของ​อิสรา‌เอล​ประ‌ชา‍กร​ของ​ข้าพ‌เจ้า และ​เสนอ​คำ​วิง‍วอน​ต่อ​พระ‍ยาห์‌เวห์​พระ‍เจ้า​ของ​ข้าพ‌เจ้า​เพื่อ​ภูเขา​บริ‌สุทธิ์​ของ​พระ‍องค์ </span><span class="v27_9_21"><sup id="Dan.9.21" class="v27_9_21">21</sup>ขณะ​เมื่อ​ข้าพ‌เจ้า​กล่าว​คำ​อธิษ‌ฐาน ชาย​ที่​ชื่อ​กา‌เบรียล  ซึ่ง​ข้าพ‌เจ้า​ได้​เห็น​ใน​นิมิต​ครั้ง‍แรก​นั้น ได้​บิน​อย่าง​เร็ว​มา​ใกล้​ข้าพ‌เจ้า ใน​เวลา​ถวาย​เครื่อง‍บูชา​ตอน‍เย็น </span><span class="v27_9_22"><sup id="Dan.9.22" class="v27_9_22">22</sup>ท่าน​ได้​กล่าว​อธิบาย​แก่​ข้าพ‌เจ้า​ว่า “โอ ดา‌เนียล ข้าพ‌เจ้า​ออก​มา ณ บัด‍นี้ เพื่อ​จะ​ให้​ความ​กระ‌จ่าง​และ​ความ​เข้า‍ใจ​แก่​ท่าน </span><span class="v27_9_23"><sup id="Dan.9.23" class="v27_9_23">23</sup>เมื่อ​ท่าน​เริ่ม​วิง‍วอน​คำ​ตอบ​ก็​ปรา‌กฏ​ทัน‍ที ข้าพ‌เจ้า​จึง​มา​บอก​ให้​ท่าน​ทราบ เพราะ​ท่าน​เป็น​ผู้​ที่​ทรง​รัก​มาก เพราะ‍ฉะนั้น​จง​พิจาร‌ณา​คำ​ตอบ​และ​เข้า‍ใจ​นิมิต​นั้น</span></p>
  <p class="p"><span class="v27_9_24"><sup id="Dan.9.24" class="v27_9_24">24</sup>“มี 70 สัปดาห์​แห่ง​ปี​กำ‌หนด​ไว้​สำหรับ​ชน‍ชาติ​ของ​ท่าน​และ​นคร​บริ‌สุทธิ์​ของ​ท่าน เพื่อ​ให้​ยุติ​การ​ละ‌เมิด ให้​บาป​จบ‍สิ้น และ​ให้​ลบ​มลทิน เพื่อ​นำ​ความ​ชอบ‍ธรรม​นิ‌รันดร์​เข้า‍มา เพื่อ​ประ‌ทับ​ตรา​ทั้ง​นิมิต​และ​คำ​ของ​ผู้‍เผย‍พระ‍วจนะ​ไว้ และ​เพื่อ​จะ​เจิม​อภิ‌สุทธิ‌สถาน </span><span class="v27_9_25"><sup id="Dan.9.25" class="v27_9_25">25</sup>เพราะ‍ฉะนั้น​จง​สัง‌เกต​และ​เข้า‍ใจ​ว่า นับ‍ตั้ง‍แต่​การ​ที่​ถ้อย‍คำ​นั้น​ออก​ไป ให้​สร้าง​กรุง‍เย‌รู‌ซา‌เล็ม​ขึ้น​ใหม่ จน‍ถึง​สมัย​ประ‌มุข​ผู้‍ถูก‍เจิม​ไว้ ​ก็​เป็น​เวลา 7 สัปดาห์ และ​เย‌รู‌ซา‌เล็ม​จะ​ถูก​สร้าง​ขึ้น​พร้อม‍ด้วย​คู​และ​ลาน‍เมือง​เป็น​เวลา 62 สัปดาห์ แต่​จะ​เกิด‍ขึ้น​ใน​ช่วง‍เวลา​ยาก‍ลำ‌บาก </span><span class="v27_9_26"><sup id="Dan.9.26" class="v27_9_26">26</sup>หลัง‍จาก 62 สัปดาห์​แล้ว ท่าน​ผู้‍ถูก‍เจิม​จะ​ต้อง​ถูก​ตัด​ออก​และ​จะ​ไม่‍มี​อะไร​เหลือ และ​คน​ของ​ประ‌มุข​ผู้​ที่​จะ​มา​นั้น​จะ​ทำ‍ลาย​เมือง​และ​สถาน‍นมัส‌การ แต่​ที่​สุด‍ปลาย​ของ​มัน ​จะ​มา​ถึง​อย่าง​น้ำ‍ท่วม จน‍กระ‌ทั่ง​ใน​ที่​สุด​จะ​มี​สง‌คราม การ​ร้าง‍เปล่า​ได้​ถูก​กำ‌หนด​ไว้​แล้ว </span><span class="v27_9_27"><sup id="Dan.9.27" class="v27_9_27">27</sup>ท่าน​จะ​ทำ​พันธ‌สัญญา​อย่าง​มั่น‍คง​กับ​คน​เป็น​อัน​มาก​อยู่​หนึ่ง​สัปดาห์ ท่าน​จะ​ทำ​ให้​การ​ถวาย​สัตว‌บูชา และ​เครื่อง‍บูชา​อื่นๆ หยุด​ไป​ครึ่ง​สัปดาห์ สิ่ง‍น่า‍สะ‌อิด‍สะ‌เอียน​ที่​ทำ​ให้​ร้าง‍เปล่า​ตั้ง​อยู่​บน​หัว‍มุม​ของ​แท่น‍บูชา  จน​ความ​อวสาน​ที่​ได้​กำ‌หนด​ไว้​จะ​ถูก​เท‍ลง​เหนือ​ผู้​ทำ​ให้​เกิด​ความ​วิบัติ​นั้น”</span></p>
</div>
<h2 id="Dan.10">ดาเนียล 10</h2>
<div class="chapter">
  <h3 class="s">อำนาจ​ของ​โลก​ต่อ‍สู้​กับ​อำนาจ​ของ​สวรรค์</h3>
  <p class="p"><span class="v27_10_1"><sup id="Dan.10.1" class="v27_10_1">1</sup>ใน​ปี​ที่​สาม​แห่ง​รัช‌กาล​ไซ‌รัส​กษัตริย์​แห่ง​เปอร์‌เซีย มี​สิ่ง​หนึ่ง​ได้​เปิด‍เผย​แก่​ดา‌เนียล​ผู้​ได้​ชื่อ​ว่า เบล‌เท‌ชัส‌ซาร์ และ​สิ่ง‍นั้น​ก็​จริง แต่​การ​เข้า‍ใจ​การ​สำแดง​นั้น​ยาก ความ​เข้า‍ใจ​นั้น​ผ่าน​มา​ทาง​นิมิต</span></p>
  <p class="p"><span class="v27_10_2"><sup id="Dan.10.2" class="v27_10_2">2</sup>ใน​คราว‍นั้น ข้าพ‌เจ้า​ดา‌เนียล​ไว้‍ทุกข์​อยู่ 3 สัปดาห์ </span><span class="v27_10_3"><sup id="Dan.10.3" class="v27_10_3">3</sup>ข้าพ‌เจ้า​ไม่‍ได้​รับ‍ประ‌ทาน​อาหาร​ชั้น‍สูง เนื้อ​หรือ​เหล้า‍องุ่น​ก็​ไม่‍ได้​เข้า​ปาก​ข้าพ‌เจ้า ข้าพ‌เจ้า​ไม่‍ได้​ชโลม​ตัว​เลย​ตลอด 3 สัปดาห์ </span><span class="v27_10_4"><sup id="Dan.10.4" class="v27_10_4">4</sup>เมื่อ​วัน‍ที่ 24 เดือน​ที่​หนึ่ง ข้าพ‌เจ้า​ยืน​อยู่​ที่​ฝั่ง‍แม่‍น้ำ​ใหญ่​คือ​แม่‍น้ำ​ไท‌กริส </span><span class="v27_10_5"><sup id="Dan.10.5" class="v27_10_5">5</sup>ข้าพ‌เจ้า​แหงน​ขึ้น​มอง‍ดู นี่‍แน่ะ มี​ชาย​คน​หนึ่ง​สวม​เสื้อ‍ผ้า‍ป่าน มี​ทอง​เมือง​อุ‌ฟาส​คาด​เอว​ไว้ </span><span class="v27_10_6"><sup id="Dan.10.6" class="v27_10_6">6</sup>ร่าง‍กาย​ของ​ท่าน​ดั่ง​เบ‌ริล และ​หน้า​ของ​ท่าน​ก็​เหมือน​ฟ้า‍แลบ ดวง‍ตา​ของ​ท่าน​ก็​เหมือน​กับ​เปลว​ไฟ​ของ​คบ‍เพลิง แขน​และ​เท้า​เป็น​เงา‍งาม​เหมือน​กับ​ทอง‍สัม‌ฤทธิ์​ขัด และ​เสียง​ถ้อย‍คำ​ของ​ท่าน​เหมือน​เสียง​มวล‍ชน  </span><span class="v27_10_7"><sup id="Dan.10.7" class="v27_10_7">7</sup>และ​ข้าพ‌เจ้า​ดา‌เนียล​เห็น​นิมิต​นั้น​แต่​ผู้​เดียว บรร‌ดา​คน​ที่​อยู่​กับ​ข้าพ‌เจ้า​ไม่‍ได้​เห็น​นิมิต​นั้น แต่​เขา​กลัว​จน​ตัว‍สั่น จึง​วิ่ง​ไป​ซ่อน​เสีย </span><span class="v27_10_8"><sup id="Dan.10.8" class="v27_10_8">8</sup>ข้าพ‌เจ้า​อยู่​แต่​ลำ‌พัง และ​ข้าพ‌เจ้า​ได้​เห็น​นิมิต​ใหญ่​ยิ่ง​นี้ ข้าพ‌เจ้า​ก็​สิ้น‍เรี่ยว‍สิ้น‍แรง หน้า​ของ​ข้าพ‌เจ้า​ก็​ซีด​ไป ข้าพ‌เจ้า​หมด‍แรง </span><span class="v27_10_9"><sup id="Dan.10.9" class="v27_10_9">9</sup>แล้ว​ข้าพ‌เจ้า​จึง​ได้‍ยิน​เสียง​ถ้อย‍คำ​ของ​ท่าน เมื่อ​ข้าพ‌เจ้า​ได้‍ยิน​เสียง​ถ้อย‍คำ​นั้น ข้าพ‌เจ้า​ก็​ฟุบ​ลง​ซบ‍หน้า​กับ​ดิน​สลบ​ไป</span></p>
  <p class="p"><span class="v27_10_10"><sup id="Dan.10.10" class="v27_10_10">10</sup>นี่‍แน่ะ มี​มือ​มา​แตะ​ข้าพ‌เจ้า ทำ​ให้​มือ​และ​เข่า​ของ​ข้าพ‌เจ้า​สั่น </span><span class="v27_10_11"><sup id="Dan.10.11" class="v27_10_11">11</sup>ท่าน​กล่าว​แก่​ข้าพ‌เจ้า​ว่า “โอ ดา‌เนียล ผู้​เป็น​ที่‍รัก​อย่าง‍ยิ่ง จง​พิ‌เคราะห์​ถ้อย‍คำ​ที่​เรา​พูด​กับ​ท่าน และ​จง​ยืน​ขึ้น เพราะ​บัด‍นี้​เรา​ถูก​ใช้​ให้​มา‍หา​ท่าน” ขณะ‍ที่​ท่าน​กล่าว​คำ​นี้​แก่​ข้าพ‌เจ้า ข้าพ‌เจ้า​ก็​ยืน​สั่น‍สะท้าน​อยู่ </span><span class="v27_10_12"><sup id="Dan.10.12" class="v27_10_12">12</sup>แล้ว​ท่าน​พูด​กับ​ข้าพ‌เจ้า​ว่า “ดา‌เนียล​เอ๋ย อย่า​กลัว​เลย เพราะ​ตั้ง‍แต่​วัน‍แรก​ที่​ท่าน​ตั้ง‍ใจ​จะ​เข้า‍ใจ​และ​ถ่อม‍ตัว​ลง​เฉพาะ‍พระ‍พักตร์​พระ‍เจ้า​ของ​ท่าน​นั้น พระ‍เจ้า​ทรง​ฟัง​ถ้อย‍คำ​ของ​ท่าน และ​เรา​มา​ด้วย​เรื่อง​ถ้อย‍คำ​นั้น </span><span class="v27_10_13"><sup id="Dan.10.13" class="v27_10_13">13</sup>แต่​เจ้า​ผู้‍ครอบ‍ครอง​ราช‌อาณา‌จักร​เปอร์‌เซีย​ได้​ขัด‍ขวาง​เรา​ไว้​ถึง 21 วัน แต่​มี‌คา‌เอล เจ้า​ผู้‍ครอบ‍ครอง​ชั้น‍หัว‍หน้า​ผู้​หนึ่ง​มา​ช่วย​เรา เพราะ​เรา​ถูก​ละ​ไว้​ที่‍นั่น​ให้​อยู่​กับ​บรร‌ดา​กษัตริย์​เปอร์‌เซีย </span><span class="v27_10_14"><sup id="Dan.10.14" class="v27_10_14">14</sup>เรา​มา​เพื่อ​ช่วย​ให้​ท่าน​เข้า‍ใจ​ถึง​สิ่ง​ซึ่ง​จะ​เกิด‍ขึ้น​กับ​ชน‍ชาติ​ของ​ท่าน​ใน​อนา‌คต เพราะ​นิมิต​นั้น​เกี่ยว‍กับ​เวลา​ภาย‍หน้า”</span></p>
  <p class="p"><span class="v27_10_15"><sup id="Dan.10.15" class="v27_10_15">15</sup>ขณะ‍ที่​ท่าน​พูด​ถ้อย‍คำ​เหล่า‍นี้ ข้าพ‌เจ้า​ก้ม‍หน้า​ลง​ดิน​แล้ว​ก็​เป็น‍ใบ้​ไป </span><span class="v27_10_16"><sup id="Dan.10.16" class="v27_10_16">16</sup>นี่‍แน่ะ มี​ท่าน​ผู้​หนึ่ง​ที่​ดู​เหมือน​มนุษย์​มา​แตะ​ริม‍ฝี‍ปาก​ข้าพ‌เจ้า แล้ว​ข้าพ‌เจ้า​ก็​อ้า‍ปาก​พูด ข้าพ‌เจ้า​กล่าว​กับ​ท่าน​ที่​ยืน​อยู่​ข้าง‍หน้า​ข้าพ‌เจ้า​ว่า “นาย​เจ้า‍ข้า เพราะ​นิมิต​นั้น​ความ​เจ็บ‍ปวด​จึง​เกิด​กับ​ข้าพ‌เจ้า แล้ว​ข้าพ‌เจ้า​ก็​หมด‍แรง </span><span class="v27_10_17"><sup id="Dan.10.17" class="v27_10_17">17</sup>ผู้​รับ‍ใช้​ของ​เจ้า‍นาย​ของ​ข้าพ‌เจ้า​จะ​พูด​กับ​เจ้า‍นาย​ของ​ข้าพ‌เจ้า​ได้​อย่าง‍ไร? เพราะ​บัด‍นี้​ไม่‍มี​กำลัง​เหลือ​อยู่​ใน​ข้าพ‌เจ้า​เลย ลม‍หาย‍ใจ​พราก​ไป​จาก​ข้าพ‌เจ้า​แล้ว”</span></p>
  <p class="p"><span class="v27_10_18"><sup id="Dan.10.18" class="v27_10_18">18</sup>ท่าน​ผู้​มี​รูป‍ร่าง​อย่าง​มนุษย์​นั้น​ได้​แตะ‍ต้อง​ข้าพ‌เจ้า​อีก‍ครั้ง‍หนึ่ง และ​ให้​กำลัง​ข้าพ‌เจ้า </span><span class="v27_10_19"><sup id="Dan.10.19" class="v27_10_19">19</sup>ท่าน​กล่าว​ว่า “โอ ท่าน​ผู้​เป็น​ที่‍รัก​ยิ่ง อย่า​กลัว​เลย สวัสดิ‌ภาพ​จง​มี​แก่​ท่าน จง​เข้ม‍แข็ง เออ จง​เข้ม‍แข็ง​เถิด” เมื่อ​ท่าน​พูด​กับ​ข้าพ‌เจ้า​นั้น ข้าพ‌เจ้า​มี​กำลัง​ขึ้น​และ​กล่าว​ว่า “ขอ​เจ้า‍นาย​ของ​ข้าพ‌เจ้า​จง​พูด​เถิด เพราะ​ท่าน​ได้​ให้​กำลัง​ข้าพ‌เจ้า​แล้ว” </span><span class="v27_10_20"><sup id="Dan.10.20" class="v27_10_20">20</sup>แล้ว​ท่าน​จึง​กล่าว​ว่า “ท่าน​ทราบ​หรือ​ไม่​ว่า​เรา​มา‍หา​ท่าน​ทำไม? แต่​บัด‍นี้​เรา​จะ​กลับ​ไป​ต่อ‍สู้​กับ​เจ้า​ผู้‍ครอบ‍ครอง​เปอร์‌เซีย และ​เมื่อ​เรา​ไป​แล้ว นี่‍แน่ะ เจ้า​ผู้‍ครอบ‍ครอง​กรีซ​จะ​มา </span><span class="v27_10_21"><sup id="Dan.10.21" class="v27_10_21">21</sup>แต่​เรา​จะ​บอก​ท่าน​ตาม​สิ่ง​ซึ่ง​บัน‌ทึก​ไว้​ใน​หนัง‌สือ​แห่ง​สัจจะ ไม่‍มี​ใคร​ร่วม​แรง​กับ​เรา​ต่อ‍สู้​พวก‍เขา​เลย นอก‍จาก​มี‌คา‌เอล ​เจ้า​ผู้‍ครอบ‍ครอง​ของ​ท่าน</span></p>
</div>
<h2 id="Dan.11">ดาเนียล 11</h2>
<div class="chapter">
  <p class="p"><span class="v27_11_1"><sup id="Dan.11.1" class="v27_11_1">1</sup>“ส่วน​ตัว‍เรา​นั้น ใน​ปี​ที่​หนึ่ง​แห่ง​รัช‌กาล​ดา‌ริ‌อัส​ชาว​มี‌เดีย เรา​ยืน​ขึ้น​เพื่อ​เสริม​กำลัง​และ​ปก‍ป้อง​มี‌คา‌เอล </span></p>
  <p class="p"><span class="v27_11_2"><sup id="Dan.11.2" class="v27_11_2">2</sup>“และ​บัด‍นี้ เรา​จะ​สำแดง​ความ​จริง​แก่​ท่าน​คือ จะ​มี​พระ‍ราชา​อีก​สาม​องค์​ขึ้น​ครอง​เปอร์‌เซีย และ​องค์​ที่​สี่​จะ​มั่ง‍คั่ง​ยิ่ง‍กว่า​องค์​อื่น​ทั้ง‍หมด เมื่อ​ท่าน​มี​อำนาจ​ด้วย​ความ​มั่ง‍คั่ง​ของ​ท่าน​แล้ว ท่าน​ก็​จะ​ปลุก‍ปั่น​ให้​ทุก​คน​ต่อ‍สู้​กับ​ราช‌อาณา‌จักร​กรีก </span><span class="v27_11_3"><sup id="Dan.11.3" class="v27_11_3">3</sup>แล้ว​จะ​มี​พระ‍ราชา​ผู้​เก่ง‍กล้า​ขึ้น​มา ท่าน​จะ​ปก‍ครอง​ด้วย​ราช‌อำนาจ​ยิ่ง‍ใหญ่ และ​ทำ​ตาม​ความ​พอ‍ใจ​ของ​ตน‍เอง </span><span class="v27_11_4"><sup id="Dan.11.4" class="v27_11_4">4</sup>และ​เมื่อ​ท่าน​ขึ้น​มา​แล้ว ราช‌อาณา‌จักร​ของ​ท่าน​จะ​แตก และ​แบ่ง​แยก​ออก​ไป​ตาม​ทาง​ลม​ทั้ง​สี่​แห่ง​ฟ้า‍สวรรค์ แต่​จะ​ไม่​ตก​อยู่​กับ​ทา‌ยาท​ของ​ท่าน และ​จะ​ไม่‍มี​ราช‌อำนาจ​อย่าง​ที่​ท่าน​ปก‍ครอง​อยู่ เพราะ​ว่า​ราช‌อาณา‌จักร​ของ​ท่าน​จะ​ถูก​ถอน และ​ตก​ไป​เป็น​ของ​ผู้​อื่น</span></p>
  <p class="p"><span class="v27_11_5"><sup id="Dan.11.5" class="v27_11_5">5</sup>“แล้ว​พระ‍ราชา​แห่ง​ถิ่น​ใต้ ​จะ​เข้ม‍แข็ง แต่​แม่‍ทัพ ​ของ​ท่าน​คน​หนึ่ง​จะ​เข้ม‍แข็ง​กว่า​ท่าน และ​ขยาย​อำนาจ​ครอบ‍ครอง​มาก​กว่า​ท่าน </span><span class="v27_11_6"><sup id="Dan.11.6" class="v27_11_6">6</sup>ต่อ‍มา​อีก​หลาย​ปี พระ‍ราชา​ทั้ง‍สอง​จะ​เป็น​พันธ‌มิตร​กัน และ​พระ‍ธิดา​ของ​พระ‍ราชา​แห่ง​ถิ่น​ใต้​จะ​มา‍หา​พระ‍ราชา​แห่ง​ถิ่น​เหนือ  เพื่อ​ทำ​สัญญา​ไม‌ตรี  แต่​เธอ​จะ​ไม่​รักษา​กำลัง​อำนาจ ​ของ​เธอ และ​อำนาจ​ของ​พระ‍ราชา​จะ​ไม่​ยั่ง‍ยืน เธอ​จะ​ถูก​ทรยศ รวม​ทั้ง​บรร‌ดา​ผู้​ที่​นำ​เธอ​มา ผู้​ที่​ให้​กำ‌เนิด​เธอ  และ​ผู้​ที่​สนับ‍สนุน​เธอ​ใน​เวลา​นั้น</span></p>
  <p class="p"><span class="v27_11_7"><sup id="Dan.11.7" class="v27_11_7">7</sup>“คน​หนึ่ง​จาก​เชื้อ‍สาย​ของ​เธอ​จะ​ขึ้น​มา​แทน​ที่​พระ‍ราชา​แห่ง​ถิ่น​ใต้  ท่าน​จะ​ยก​มา​ต่อ‍สู้​กับ​กอง‍ทัพ และ​เข้า​ใน​ป้อม​ของ​พระ‍ราชา​แห่ง​ถิ่น​เหนือ และ​จะ​รบ​กับ​พวก‍เขา​และ​จะ​ชนะ </span><span class="v27_11_8"><sup id="Dan.11.8" class="v27_11_8">8</sup>ท่าน​จะ​ขน​เอา​บรร‌ดา​พระ พร้อม​ทั้ง​รูป‍หล่อ​โลหะ​ของ​พระ​ทั้ง‍หลาย และ​ภาชนะ​มี​ค่า​ที่​ทำ​ด้วย​เงิน​และ​ทอง‍คำ ไป​เป็น​ของ‍ริบ​ยัง​อียิปต์ และ​ท่าน​จะ​อยู่​ห่าง​จาก​พระ‍ราชา​แห่ง​ถิ่น​เหนือ​หลาย​ปี </span><span class="v27_11_9"><sup id="Dan.11.9" class="v27_11_9">9</sup>แล้ว​พระ‍ราชา​แห่ง​ถิ่น​เหนือ​จะ​เข้า‍มา​ใน​เขต​พระ‍ราชา​แห่ง​ถิ่น​ใต้ แต่​ก็​จะ​กลับ​ไป​ยัง​แผ่น‍ดิน​ของ​ตน‍เอง</span></p>
  <p class="p"><span class="v27_11_10"><sup id="Dan.11.10" class="v27_11_10">10</sup>“บุตร​ทั้ง‍หลาย​ของ​เขา​จะ​ก่อ​สง‌คราม​และ​รวบ‍รวม​กำลัง​รบ​เป็น​อัน​มาก​ไว้ ซึ่ง​จะ​ยก​มา​เหมือน​น้ำ‍ท่วม​และ​ผ่าน​ไป และ​จะ​ทำ​สง‌คราม​อีก​ไกล​ไป​จน‍ถึง​ป้อม‍ปรา‌การ​ของ​ท่าน </span><span class="v27_11_11"><sup id="Dan.11.11" class="v27_11_11">11</sup>แล้ว​พระ‍ราชา​แห่ง​ถิ่น​ใต้​จะ​โกรธ​มาก จะ​ยก​ออก​มา​ต่อ‍สู้​กับ​พระ‍ราชา​แห่ง​ถิ่น​เหนือ​ผู้​ซึ่ง​จะ​จัด​กอง‍ทัพ​เป็น​อัน​มาก แต่​พล​มาก‍มาย​นั้น​ก็​จะ​ถูก​มอบ​ไว้​ใน​มือ​ของ​ศัตรู </span><span class="v27_11_12"><sup id="Dan.11.12" class="v27_11_12">12</sup>และ​เมื่อ​กอง‍ทัพ​เหนือ​ถูก​รวบ​ไป​แล้ว จิต‍ใจ​ของ​พระ‍ราชา​แห่ง​ถิ่น​ใต้​ก็​ผยอง​ขึ้น และ​ท่าน​จะ​ทำ‍ลาย​คน​เป็น​หมื่นๆ แต่​การ​ชนะ​นั้น​จะ​ไม่​ถาวร </span><span class="v27_11_13"><sup id="Dan.11.13" class="v27_11_13">13</sup>เพราะ​ว่า​พระ‍ราชา​แห่ง​ถิ่น​เหนือ​จะ​จัด​กอง‍ทัพ​เป็น​อัน​มาก ใหญ่​โต​กว่า​ครั้ง‍ก่อน ต่อ‍มา​อีก​หลาย​ปี เขา​จะ​ยก​กอง‍ทัพ​ใหญ่​นั้น​มา​พร้อม​กับ​เสบียง​อุดม‍สม‌บูรณ์</span></p>
  <p class="p"><span class="v27_11_14"><sup id="Dan.11.14" class="v27_11_14">14</sup>“ใน​กาล​นั้น หลาย​กลุ่ม​จะ​ยก​ขึ้น​ต่อ‍สู้​กับ​พระ‍ราชา​แห่ง​ถิ่น​ใต้ และ​พวก​หัว‍รุน‍แรง​ท่าม‍กลาง​ชน‍ชาติ​ของ​ท่าน​เอง​ก็​จะ​ยก​ตัว​ขึ้น​เพื่อ​จะ​ทำ​ให้​นิมิต​สำเร็จ แต่​พวก‍เขา​จะ​ล้ม‍เหลว </span><span class="v27_11_15"><sup id="Dan.11.15" class="v27_11_15">15</sup>แล้ว​พระ‍ราชา​แห่ง​ถิ่น​เหนือ​จะ​มา​ล้อม​และ​ก่อ​เชิง‍เทิน​และ​ยึด​เมือง​ที่​มี​ป้อม​แข็ง‍แรง​ได้​เมือง​หนึ่ง ส่วน​กำลัง​กอง‍ทัพ​ของ​ถิ่น​ใต้​จะ​สู้​ไม่‍ไหว แม้‍ว่า​กอง‍ทัพ​ที่​คัด‍เลือก​แล้ว​ก็​ยัง​สู้​ไม่‍ได้ เพราะ​ไม่‍มี​กำลัง​ยืน‍หยัด​อยู่​ได้ </span><span class="v27_11_16"><sup id="Dan.11.16" class="v27_11_16">16</sup>แต่​ผู้​ยก​มา​ต่อ‍สู้​กับ​ท่าน ​จะ​ทำ​ตาม​ความ​พอ‍ใจ​ของ​เขา​เอง  จึง​ไม่‍มี​ใคร​ต่อ‍สู้​เขา​ได้ และ​เขา​จะ​ยั่ง‍ยืน​อยู่​ใน​แผ่น‍ดิน​อัน​รุ่ง‍โรจน์ และ​ตลอด‍ทั้ง‍แผ่น‍ดิน​ก็​จะ​ตก​อยู่​ใน​อำนาจ​ของ​เขา </span><span class="v27_11_17"><sup id="Dan.11.17" class="v27_11_17">17</sup>เขา​จะ​มุ่ง‍หน้า​มา​ด้วย​กำลัง​ทั้ง‍หมด​แห่ง​ราช‌อาณา‌จักร และ​เขา​จะ​นำ​หลัก​สันติ‍ภาพ​มา​เสนอ​และ​ทำ​ตาม และ​เขา​จะ​ยก​ธิดา​คน​หนึ่ง​ให้​พระ‍ราชา​แห่ง​ถิ่น​ใต้ เพื่อ​ให้​ทำ‍ลาย​ราช‌อาณา‌จักร​นั้น แต่​เธอ​จะ​ไม่​มั่น‍คง​และ​ไม่​เป็น​ประ‌โยชน์​แก่​เขา​แต่​อย่าง​ใด </span><span class="v27_11_18"><sup id="Dan.11.18" class="v27_11_18">18</sup>ภาย‍หลัง​เขา​จะ​มุ่ง‍หน้า​ไป​ตาม​เมือง​ชาย‍ฝั่ง‍ทะเล และ​จะ​ยึด​ได้​หลาย​เมือง แต่​แม่‍ทัพ​คน​หนึ่ง​จะ​กำ‍จัด​ความ​ผยอง​ของ​เขา​เสีย และ​จะ​เอา​ความ​ผยอง​นั้น​มา​สนอง​เขา </span><span class="v27_11_19"><sup id="Dan.11.19" class="v27_11_19">19</sup>แล้ว​เขา​จะ​หัน‍หน้า​มุ่ง​ตรง​ไป​ยัง​บรร‌ดา​ป้อม‍ปรา‌การ​แห่ง​แผ่น‍ดิน​ของ​เขา​เอง แต่​เขา​ก็​จะ​สะดุด​และ​ล้ม‍ลง หา​ตัว​ไม่​พบ​อีก‍ต่อ‍ไป</span></p>
  <p class="p"><span class="v27_11_20"><sup id="Dan.11.20" class="v27_11_20">20</sup>“แล้ว​จะ​มี​ผู้​หนึ่ง​ขึ้น​มา​แทน​ที่​เขา ผู้‍นี้​จะ​ส่ง​เจ้า‍พนัก‍งาน​เก็บ​ส่วย​ให้​ไป​ทั่ว​ราช‌อาณา‌จักร​อัน​รุ่ง‍โรจน์ แต่​ไม่​กี่​วัน​เขา​ก็​ประ‌สบ​หายนะ ไม่‍ใช่​ด้วย​ความ​โกรธ​หรือ​สง‌คราม </span><span class="v27_11_21"><sup id="Dan.11.21" class="v27_11_21">21</sup>จะ​มี​คน​น่า‍เกลียด​คน​หนึ่ง​ตั้ง‍ตัว​ขึ้น​แทน​ที่ โดย​ไม่‍มี​ผู้‍ใด​มอบ​ราช‌สมบัติ​ให้ เขา​จะ​ยก​เข้า‍มา​โดย​ไม่​บอก​กล่าว แล้ว​ชิง​เอา​ราช‌อาณา‌จักร​นั้น​ด้วย​เล่ห์‍กล </span><span class="v27_11_22"><sup id="Dan.11.22" class="v27_11_22">22</sup>กอง‍ทัพ​ทั้ง‍หลาย​จะ​ถูก​กวาด​ไป​หมด​ให้​พ้น‍หน้า​เขา และ​ถูก​ทำ‍ลาย ส่วน​มหา‍ปุ‌โร‌หิต ​จะ​ถูก​ทำ‍ลาย​ด้วย </span><span class="v27_11_23"><sup id="Dan.11.23" class="v27_11_23">23</sup>ตั้ง‍แต่​เวลา​ที่​เป็น​พันธ‌มิตร​กับ​เขา เขา​จะ​ทำ​การ​ล่อ‍ลวง​อยู่​เสมอ และ​เขา​จะ​เข้ม‍แข็ง​ขึ้น​ด้วย​คน​จำ‌นวน​น้อย </span><span class="v27_11_24"><sup id="Dan.11.24" class="v27_11_24">24</sup>เขา​จะ​ยก​เข้า‍มา​ใน​ส่วน​ของ​มณฑล​ซึ่ง​อุดม​ที่‍สุด​โดย​ไม่​บอก​กล่าว และ​เขา​จะ​ทำ​สิ่ง​ที่​ปู่‍ทวด​หรือ​บรรพ‌บุรุษ​ของ​เขา​ไม่​ทำ เขา​จะ​เอา​ทรัพย์​ที่​ปล้น​มา ของ​ที่​ริบ​มา​ได้ และ​ข้าว‍ของ​ต่างๆ มา​แจก​กัน เขา​จะ​ออก​อุบาย​ต่อ‍สู้​กับ​ที่​กำ‌บัง​เข้ม‍แข็ง แต่​ก็​ชั่ว​เวลา​หนึ่ง​เท่า‍นั้น </span><span class="v27_11_25"><sup id="Dan.11.25" class="v27_11_25">25</sup>และ​เขา​จะ​ปลุก‍ปั่น​กำลัง​ของ​เขา​และ​ความ​กล้า‍หาญ​ของ​เขา​ด้วย​กอง‍ทัพ​มหึมา ยก​ไป​สู้​กับ​พระ‍ราชา​แห่ง​ถิ่น​ใต้ และ​พระ‍ราชา​แห่ง​ถิ่น​ใต้​จะ​ทำ​สง‌คราม​ด้วย​กอง‍ทัพ​เข้ม‍แข็ง​มหึมา​ยิ่ง‍นัก แต่​ท่าน​ก็​สู้​ไม่‍ได้​เพราะ​จะ​มี​การ​ปอง‍ร้าย​ท่าน </span><span class="v27_11_26"><sup id="Dan.11.26" class="v27_11_26">26</sup>ถึง‍แม้‍ว่า​ผู้​ร่วม​รับ‍ประ‌ทาน​อาหาร​ชั้น‍สูง​ของ​เขา​ก็​จะ​หัก‍หลัง​เขา กอง‍ทัพ​ของ​เขา​ก็​จะ​ถูก​กวาด​ไป ที่​ถูก​ฆ่า‍ฟัน​ล้ม‍ตาย​จะ​มี​มาก </span><span class="v27_11_27"><sup id="Dan.11.27" class="v27_11_27">27</sup>ส่วน​พระ‍ราชา​สอง​องค์​นั้น จิต‍ใจ​ต่าง​คิด​ปอง‍ร้าย เขา​จะ​นั่ง​ร่วม​โต๊ะ​และ​พูด​มุสา​กัน แต่​ก็​ไม่‍ได้​ผล เพราะ​วาระ​สุด‍ท้าย​ก็​จะ​มา​ตาม​เวลา​กำ‌หนด </span><span class="v27_11_28"><sup id="Dan.11.28" class="v27_11_28">28</sup>แล้ว​พระ‍ราชา​แห่ง​ถิ่น​เหนือ​ก็​จะ​กลับ​เข้า​บ้าน​เข้า​เมือง​พร้อม​กับ​ทรัพย์‍สมบัติ​มาก‍มาย แต่​จิต‍ใจ​ก็​มุ่ง‍ร้าย​ต่อ​พันธ‌สัญญา​บริ‌สุทธิ์ เขา​จะ​ลง‍มือ​ทำ‍ตาม‍ใจ‍ชอบ และ​กลับ​เมือง​ของ​ตน</span></p>
  <p class="p"><span class="v27_11_29"><sup id="Dan.11.29" class="v27_11_29">29</sup>“พอ‍ถึง​เวลา​กำ‌หนด เขา​จะ​กลับ‍มา​ที่​ถิ่น​ใต้ แต่​ครั้ง‍นี้​เหตุ‍การณ์​จะ​ไม่​เป็น​ไป​อย่าง​ครั้ง‍ก่อน </span><span class="v27_11_30"><sup id="Dan.11.30" class="v27_11_30">30</sup>เพราะ‍ว่า​กอง‍ทัพ​เรือ​ของ​เมือง​คิท‌ธิม ​จะ​มา​ปะทะ​กับ​เขา เขา​จะ​กลัว​และ​กลับ​ไป และ​จะ​เกรี้ยว‍กราด​ต่อ​พันธ‌สัญญา​บริ‌สุทธิ์ และ​ลง‍มือ​ปฏิ‌บัติ​งาน เขา​จะ​หัน‍กลับ‍มา​สน‍ใจ​บรร‌ดา​ผู้​ทิ้ง​พันธ‌สัญญา​บริ‌สุทธิ์ </span><span class="v27_11_31"><sup id="Dan.11.31" class="v27_11_31">31</sup>กอง‍ทัพ​ของ​เขา​จะ​ยก​มา​ทำ​ให้​สถาน‍นมัส‌การ​คือ​ป้อม‍ปรา‌การ​เป็น​มลทิน และ​จะ​ให้​เลิก​เครื่อง‍เผา‍บูชา​เนือง‍นิตย์​นั้น​เสีย และ​พวก‍เขา​จะ​ตั้ง​สิ่ง​ที่​น่า‍สะ‌อิด‍สะ‌เอียน ซึ่ง​ทำ​ให้​เกิด​การ​ร้าง‍เปล่า​ขึ้น  </span><span class="v27_11_32"><sup id="Dan.11.32" class="v27_11_32">32</sup>เขา​จะ​ใช้​เล่ห์‍กล​ล่อ‍ลวง​ผู้​ละ‌เมิด​พันธ‌สัญญา แต่​บรร‌ดา​ประ‌ชา‍ชน​ที่​ซื่อ‍สัตย์​ต่อ ​พระ‍เจ้า​ของ​ตน​จะ​ยืน‍หยัด​ต่อ‍สู้  </span><span class="v27_11_33"><sup id="Dan.11.33" class="v27_11_33">33</sup>และ​คน​เหล่า‍นั้น​ที่​ฉลาด​จะ​ทำ​ให้​คน​เป็น​อัน​มาก​เข้า‍ใจ แม้‍ว่า​เขา​จะ​ล้ม‍ลง​ด้วย​ดาบ​หรือ​ด้วย​เปลว‍ไฟ ด้วย​การ​เป็น​เชลย​หรือ​ด้วย​ถูก​ปล้น​สัก​ระยะ​เวลา​หนึ่ง​ก็​ตาม </span><span class="v27_11_34"><sup id="Dan.11.34" class="v27_11_34">34</sup>เมื่อ​เขา​ล้ม‍ลง​นั้น เขา​จะ​ได้​รับ​ความ​ช่วย‍เหลือ​เล็ก‍น้อย และ​จะ​มี​คน​จำ‌นวน​มาก​ที่​เข้า​ร่วม​อย่าง​ไม่​จริง​ใจ </span><span class="v27_11_35"><sup id="Dan.11.35" class="v27_11_35">35</sup>คน​ฉลาด​บาง‍คน​จะ​ล้ม‍ลง​เพื่อ​พวก‍เขา​จะ​ถูก​ถลุง​และ​ชำระ​ให้​หมด‍จด  จน‍กว่า​จะ​ถึง​วาระ‍สุด‍ท้าย เพราะ​วาระ​ก็​จะ​มา​ตาม​เวลา​กำ‌หนด</span></p>
  <p class="p"><span class="v27_11_36"><sup id="Dan.11.36" class="v27_11_36">36</sup>“และ​พระ‍ราชา​จะ​ทำ​ตาม​ความ​พอ‍ใจ​ของ​เขา เขา​จะ​ยก​ตน​ขึ้น และ​พอง‍ตัว​ขึ้น​เหนือ​พระ​ทุก​องค์  และ​จะ​พูด​สิ่ง​ที่​น่า‍เกลียด​ต่อ‍สู้​พระ‍เจ้า​แห่ง​พระ​ทั้ง‍หลาย  เขา​จะ​เจริญ‍ขึ้น​จน‍กว่า​พระ‍พิโรธ​จะ​ครบ‍ถ้วน​เพราะ​สิ่ง‍ใด​ที่​ทรง​กำ‌หนด​ไว้​จะ​ต้อง​สำเร็จ </span><span class="v27_11_37"><sup id="Dan.11.37" class="v27_11_37">37</sup>เขา​จะ​ไม่​เชื่อ‍ฟัง​พระ​แห่ง​บรรพ‌บุรุษ​ของ​เขา หรือ​พระ​ที่​ผู้‍หญิง​ปรารถ‌นา  เขา​จะ​ไม่​เชื่อ​พระ‍องค์​ใด​เลย เพราะ​เขา​จะ​ถือ‍ว่า​ตัว​เอง​ใหญ่​กว่า​ทุก‍สิ่ง​ทุก‍อย่าง </span><span class="v27_11_38"><sup id="Dan.11.38" class="v27_11_38">38</sup>เขา​จะ​ยก‍ย่อง​พระ​ของ​บรร‌ดา​ป้อม‍ปรา‌การ​แทน​สิ่ง‍เหล่า‍นี้ พระ​อีก​องค์​หนึ่ง​ที่​บรรพ‌บุรุษ​ของ​เขา​ไม่​รู้‍จัก เขา​ก็​จะ​ให้​เกียรติ​ด้วย​ทอง‍คำ​และ​เงิน ด้วย​เพชร‍นิล‍จินดา​และ​ของ‍ถวาย​อัน​มี​ค่า </span><span class="v27_11_39"><sup id="Dan.11.39" class="v27_11_39">39</sup>เขา​จะ​สู้‍รบ​กับ​ป้อม‍ปรา‌การ​ที่​แข็ง‍แรง​ที่​สุด ​ด้วย​ความ​ช่วย‍เหลือ​ของ​พระ‍ต่าง‍ด้าว ใครๆ ที่​นับ‍ถือ​เขา เขา​ก็​พอก‍พูน​ศักดิ์‍ศรี​ให้ เขา​จะ​แต่ง‍ตั้ง​ให้​ครอบ‍ครอง​คน​เป็น​อัน​มาก และ​เขา​จะ​แบ่ง​ที่‍ดิน​ให้​เป็น​สิ่ง​ตอบ‍แทน </span></p>
  <h3 class="s">วาระ‍สุด‍ท้าย</h3>
  <p class="p"><span class="v27_11_40"><sup id="Dan.11.40" class="v27_11_40">40</sup>“พอ‍ถึง​วาระ‍สุด‍ท้าย พระ‍ราชา​แห่ง​ถิ่น​ใต้​จะ​มา​สู้​กับ​เขา และ​พระ‍ราชา​แห่ง​ถิ่น​เหนือ​จะ​พุ่ง​เข้า​ใส่​ท่าน​อย่าง​ลม‍บ้า‍หมู พร้อม‍ด้วย​รถ‍รบ พล‍ม้า และ​เรือ‍รบ​เป็น​อัน​มาก เขา​จะ​เข้า​ประ‌เทศ​ต่างๆ แล้ว​ไหล​ผ่าน​เหมือน​น้ำ‍ท่วม </span><span class="v27_11_41"><sup id="Dan.11.41" class="v27_11_41">41</sup>เขา​จะ​เข้า‍มา​ใน​แผ่น‍ดิน​อัน​รุ่ง‍โรจน์ และ​ประ‌ชา‍ชน​จะ​ตาย​เป็น​หมื่นๆ แต่​เอ‌โดม โม‌อับ และ​ส่วน​ใหญ่​ของ​คน​อัม‌โมน​จะ​พ้น​จาก​มือ​ของ​เขา </span><span class="v27_11_42"><sup id="Dan.11.42" class="v27_11_42">42</sup>เขา​จะ​ยืด​มือ​ออก​ต่อ ​ประ‌เทศ​ต่างๆ และ​แผ่น‍ดิน​อียิปต์​ก็​จะ​พ้น​ไป​ไม่‍ได้ </span><span class="v27_11_43"><sup id="Dan.11.43" class="v27_11_43">43</sup>เขา​จะ​ครอบ‍ครอง​ทรัพย์‍สมบัติ​ที่​เป็น​ทอง​และ​เงิน และ​สิ่ง​มี​ค่า​ทั้ง‍หลาย​ของ​อียิปต์ คน​ลิ‌เบีย และ​คน​คูช​ก็​จะ​ตาม​เขา​ด้วย </span><span class="v27_11_44"><sup id="Dan.11.44" class="v27_11_44">44</sup>แต่​ข่าว​จาก​ทิศ​ตะ‌วัน‍ออก​และ​ทิศ​เหนือ​จะ​ทำ​ให้​เขา​ตก‍ใจ และ​เขา​จะ​ยก​ออก​ไป​ด้วย​ความ​เคียด‍แค้น​อย่าง‍ยิ่ง มุ่ง​จะ​ทำ‍ลาย​และ​ล้าง‍ผลาญ​คน​เป็น​อัน​มาก​อย่าง​สิ้น‍ซาก </span><span class="v27_11_45"><sup id="Dan.11.45" class="v27_11_45">45</sup>และ​เขา​จะ​กาง​เต็นท์​หลวง​ระหว่าง​ทะเล​และ​ภูเขา​บริ‌สุทธิ์​รุ่ง‍โรจน์ แล้ว​ก็​จะ​สิ้น‍ชีวิต​โดย​ไม่‍มี​ใคร​ช่วย​เขา​เลย</span></p>
</div>
<h2 id="Dan.12">ดาเนียล 12</h2>
<div class="chapter">
  <h3 class="s">การ​เป็น​ขึ้น​ของ​บรร‌ดา​คน​ตาย</h3>
  <p class="p"><span class="v27_12_1"><sup id="Dan.12.1" class="v27_12_1">1</sup>“ใน​ครั้ง‍นั้น มี‌คา‌เอล ​เจ้า​ผู้‍ครอบ‍ครอง​ยิ่ง‍ใหญ่ ผู้​คุ้ม‍กัน​ชน‍ชาติ​ของ​ท่าน​จะ​ลุก‍ขึ้น และ​จะ​มี​เวลา​ยาก‍ลำ‌บาก​อย่าง​ไม่​เคย​มี​มา​ตั้ง‍แต่​ครั้ง​มี​ประ‌ชา‍ชาติ​จน‍ถึง​สมัย​นั้น  แต่​ใน​ครั้ง‍นั้น​ชน‍ชาติ​ของ​ท่าน​จะ​ได้​รับ​การ​ช่วย‍กู้ คือ​ทุก​คน​ที่​มี​ชื่อ​บัน‌ทึก​ไว้​ใน​หนัง‌สือ </span><span class="v27_12_2"><sup id="Dan.12.2" class="v27_12_2">2</sup>และ​คน​เป็น​อัน​มาก​ใน​พวก​ที่​หลับ​ใน​ผง‍คลี​แห่ง​แผ่น‍ดิน​โลก​จะ​ตื่น‍ขึ้น บ้าง​ก็​จะ​เข้า​สู่​ชีวิต​นิ‌รันดร์  บ้าง​ก็​เข้า​สู่​ความ​อับอาย​และ​ความ​ขาย‍หน้า​นิ‌รันดร์ </span><span class="v27_12_3"><sup id="Dan.12.3" class="v27_12_3">3</sup>และ​บรร‌ดา​คน​ฉลาด​จะ​ส่อง‍แสง​เหมือน​แสง​ท้อง‍ฟ้า และ​บรร‌ดา​ผู้​ที่​ได้​นำ​คน​เป็น​อัน​มาก​มา​สู่​ความ​ชอบ‍ธรรม​จะ​ส่อง‍แสง​เหมือน​อย่าง​ดาว​เป็น​นิตย์​นิ‌รันดร์ </span><span class="v27_12_4"><sup id="Dan.12.4" class="v27_12_4">4</sup>แต่​ตัว​เจ้า​ดา‌เนียล​เอ๋ย จง​ปิด​ถ้อย‍คำ​เหล่า‍นั้น​ไว้​และ​ประ‌ทับ​ตรา​หนัง‌สือ​นั้น​เสีย ​จน‍ถึง​วาระ‍สุด‍ท้าย คน​เป็น​อัน​มาก​จะ​วิ่ง​ไป​วิ่ง​มา และ​ความ​รู้ ​จะ​ทวี​ขึ้น”</span></p>
  <p class="p"><span class="v27_12_5"><sup id="Dan.12.5" class="v27_12_5">5</sup>แล้ว​ข้าพ‌เจ้า​คือ​ดา‌เนียล​ก็​มอง‍ดู และ นี่‍แน่ะ มี​อีก​สอง​คน​ยืน​อยู่ คน​หนึ่ง​ยืน​อยู่​ที่​ฝั่ง‍แม่‍น้ำ​ข้าง‍นี้ อีก‍คน‍หนึ่ง​ยืน​อยู่​ที่​ฝั่ง‍แม่‍น้ำ​ข้าง‍โน้น </span><span class="v27_12_6"><sup id="Dan.12.6" class="v27_12_6">6</sup>และ​คน​หนึ่ง​ก็​พูด​กับ​ชาย​ที่​สวม​เสื้อ‍ผ้า‍ป่าน ผู้​ซึ่ง​อยู่​เหนือ​น้ำ​แห่ง​แม่‍น้ำ​นั้น​ว่า “ยัง​อีก​นาน​เท่า‍ไร​จึง​จะ​ถึง​ที่​สุด‍ปลาย​ของ​สิ่ง​น่า‍อัศ‌จรรย์​เหล่า‍นี้?” </span><span class="v27_12_7"><sup id="Dan.12.7" class="v27_12_7">7</sup>ชาย​ที่​สวม​เสื้อ‍ผ้า‍ป่าน ผู้​ซึ่ง​อยู่​เหนือ​น้ำ​แห่ง​แม่‍น้ำ​นั้น ได้​ยก​มือ‍ขวา​และ​มือ‍ซ้าย​ของ​ท่าน​สู่​ฟ้า‍สวรรค์ ข้าพ‌เจ้า​ได้‍ยิน​ท่าน​ปฏิ‌ญาณ​อ้าง​พระ​ผู้​ทรง​พระ‍ชนม์​อยู่​เป็น​นิตย์ ​ว่า ยัง​อีก​วาระ​หนึ่ง สอง​วาระ และ​ครึ่ง​วาระ  และ​เมื่อ​การ​ทำ‍ลาย​อำนาจ​ของ​ชน‍ชาติ​บริ‌สุทธิ์​สิ้น‍สุด​ลง​แล้ว สิ่ง‍เหล่า‍นี้​ก็​จะ​สำเร็จ​ไป​ด้วย </span><span class="v27_12_8"><sup id="Dan.12.8" class="v27_12_8">8</sup>ข้าพ‌เจ้า​ได้‍ยิน​แต่​ไม่​เข้า‍ใจ แล้ว​ข้าพ‌เจ้า​จึง​พูด​ว่า “นาย​เจ้า‍ข้า สิ่ง‍เหล่า‍นี้​จะ​ลง‍เอย​อย่าง‍ไร?” </span><span class="v27_12_9"><sup id="Dan.12.9" class="v27_12_9">9</sup>ท่าน​พูด​ว่า “ดา‌เนียล​เอ๋ย ไป​เถอะ เพราะ​ว่า​ถ้อย‍คำ​เหล่า‍นั้น​ก็​ถูก​ปิด​ไว้​แล้ว และ​ถูก​ประ‌ทับ​ตรา​ไว้​จน‍ถึง​วาระ‍สุด‍ท้าย </span><span class="v27_12_10"><sup id="Dan.12.10" class="v27_12_10">10</sup>คน​เป็น​อัน​มาก​จะ​ชำระ​ตน‍เอง ทำ​ให้​ตน‍เอง​สะอาด​หมด‍จด​และ​ถูก​ถลุง แต่​คน​ชั่ว​จะ​ยัง​ทำ​การ​ชั่ว​อยู่  และ​ไม่‍มี​คน​ชั่ว​สัก​คน​หนึ่ง​จะ​เข้า‍ใจ แต่​บรร‌ดา​คน​ฉลาด​จะ​เข้า‍ใจ </span><span class="v27_12_11"><sup id="Dan.12.11" class="v27_12_11">11</sup>และ​ตั้ง‍แต่​เวลา​เลิก​เครื่อง‍เผา‍บูชา​เนือง‍นิตย์​นั้น และ​การ​ตั้ง​สิ่ง​ที่​น่า‍สะ‌อิด‍สะ‌เอียน ซึ่ง​ทำ​ให้​เกิด​การ​ร้าง‍เปล่า​ขึ้น  จะ​เป็น​เวลา 1,290 วัน </span><span class="v27_12_12"><sup id="Dan.12.12" class="v27_12_12">12</sup>ความ​สุข​จะ​มี​แก่​ผู้​ทน​อยู่​ได้​ถึง 1,335 วัน </span><span class="v27_12_13"><sup id="Dan.12.13" class="v27_12_13">13</sup>ส่วน​เจ้า​จง​ดำ‌เนิน​ไป​จน‍ถึง​ที่​สุด​เถิด แล้ว​จะ​ได้​พัก​สงบ และ​จะ​ยืน​ขึ้น​รับ​มรดก​ของ​เจ้า​เมื่อ​สิ้น‍สุด​วัน​ทั้ง‍หลาย​นั้น”</span></p>
</div>