<div id="Esth">
  <h1>เอเสเธอร์</h1>
</div>
<div id="Esth_nav">
  <p><a href="#Esth.1">เอเสเธอร์ 1</a>&nbsp;<a href="#Esth.2">เอเสเธอร์ 2</a>&nbsp;<a href="#Esth.3">เอเสเธอร์ 3</a>&nbsp;<a href="#Esth.4">เอเสเธอร์ 4</a>&nbsp;<a href="#Esth.5">เอเสเธอร์ 5</a>&nbsp;<a href="#Esth.6">เอเสเธอร์ 6</a>&nbsp;<a href="#Esth.7">เอเสเธอร์ 7</a>&nbsp;<a href="#Esth.8">เอเสเธอร์ 8</a>&nbsp;<a href="#Esth.9">เอเสเธอร์ 9</a>&nbsp;<a href="#Esth.10">เอเสเธอร์ 10</a>&nbsp;</p>
</div>
<h2 id="Esth.1">เอเสเธอร์ 1</h2>
<div class="chapter">
  <h3 class="s">กษัตริย์​อา‌หสุ‌เอ‌รัส​ทรง​ถอด​พระ‍ราชินี​วัช‌ที​ออก​จาก​ตำ‌แหน่ง</h3>
  <p class="p"><span class="v17_1_1"><sup id="Esth.1.1" class="v17_1_1">1</sup>อยู่​มา​ใน​รัช‌สมัย​ของ​อา‌หสุ‌เอ‌รัส   คือ​อา‌หสุ‌เอ‌รัส​ผู้​ทรง​ครอบ‍ครอง 127 มณฑล ตั้ง‍แต่​อินเดีย​ถึง​คูช </span><span class="v17_1_2"><sup id="Esth.1.2" class="v17_1_2">2</sup>ใน​เวลา​นั้น เมื่อ​กษัตริย์​อา‌หสุ‌เอ‌รัส​ประ‌ทับ​บน​ราช‌บัล‌ลังก์​ใน​สุ‌สา‍เมือง‍ป้อม </span><span class="v17_1_3"><sup id="Esth.1.3" class="v17_1_3">3</sup>ใน​ปี​ที่​สาม​แห่ง​รัช‌กาล​ของ​พระ‍องค์ พระ‍องค์​ประ‌ทาน​การ​เลี้ยง​แก่​เจ้า‍นาย​และ​ข้า‍ราช‌การ​ทั้ง‍สิ้น​ของ​พระ‍องค์ นาย‍ทัพ​นาย‍กอง​แห่ง​เปอร์‌เซีย​และ​มี‌เดีย ขุน‍นาง​และ​ผู้‍ว่า‍ราช‌การ‍มณฑล​ต่างๆ เฝ้า​อยู่​เฉพาะ‍พระ‍พักตร์​พระ‍องค์ </span><span class="v17_1_4"><sup id="Esth.1.4" class="v17_1_4">4</sup>ใน​ขณะ‍ที่​พระ‍องค์​ทรง​แสดง​ราช‌สมบัติ​อัน​รุ่ง‍เรือง​ของ​พระ‍องค์ ทั้ง​ความ​โอ่อ่า‍ตระ‌การ​อัน​รุ่ง‍โรจน์​ของ​พระ‍องค์​อยู่​หลาย​วัน คือ​ถึง 180 วัน  </span><span class="v17_1_5"><sup id="Esth.1.5" class="v17_1_5">5</sup>เมื่อ​วัน​เหล่า‍นี้​สิ้น‍สุด​ลง​แล้ว กษัตริย์​ก็​ประ‌ทาน​การ​เลี้ยง​แก่​ประ‌ชา‍ชน​ทุก​คน ทั้ง​ผู้‍ใหญ่​ผู้‍น้อย​ที่​อยู่​ใน​สุ‌สา‍เมือง‍ป้อม เป็น​เวลา​เจ็ด​วัน​ใน​ลาน​อุทยาน​แห่ง​ราช‌สำนัก </span><span class="v17_1_6"><sup id="Esth.1.6" class="v17_1_6">6</sup>มี​ผ้า‍ม่าน​ทำ​ด้วย​ผ้า‍ฝ้าย​สี‍ขาว​และ​สี‍ฟ้า โยง​ด้วย​เชือก‍ป่าน​สี‍ม่วง​ที่​คล้อง​เข้า​กับ​ห่วง​เงิน​บน​เสา​หิน‍อ่อน อีก‍ทั้ง​มี​เตียง​ทำ​ด้วย​ทอง‍คำ​และ​เงิน​บน​พื้น‍ลาด​ปูน​ฝัง​หิน‍แดง หิน‍อ่อน มุก‌ดา​และ​หิน​สี​ต่างๆ </span><span class="v17_1_7"><sup id="Esth.1.7" class="v17_1_7">7</sup>เครื่อง‍ดื่ม​ก็​ใส่​ถ้วย​ทอง‍คำ​หลาย​แบบ​ส่ง​ให้​ดื่ม และ​เหล้า‍องุ่น​ของ​ราช‌สำนัก​ก็​มี​เหลือ‍เฟือ​ตาม​พระ‍ทัย​กว้าง‍ขวาง​ของ​กษัตริย์ </span><span class="v17_1_8"><sup id="Esth.1.8" class="v17_1_8">8</sup>การ​ดื่ม​ก็​ทำ​กัน​ตาม​พระ‍บัญชา​โดย​ไม่‍มี​การ​ยับ‍ยั้ง เพราะ​กษัตริย์​มี​รับ‍สั่ง​ไป​ยัง​ข้า​ราช‌สำนัก​ทุก​คน​ว่า ให้​ทำ​ตาม​ความ​พอ‍ใจ​ของ​แต่‍ละ‍คน </span><span class="v17_1_9"><sup id="Esth.1.9" class="v17_1_9">9</sup>ส่วน​พระ‍ราชินี​วัช‌ที​ก็​ประ‌ทาน​การ​เลี้ยง​แก่​สตรี ที่​ราช‌สำนัก​ของ​กษัตริย์​อา‌หสุ‌เอ‌รัส​ด้วย</span></p>
  <p class="p"><span class="v17_1_10"><sup id="Esth.1.10" class="v17_1_10">10</sup>ใน​วัน‍ที่​เจ็ด เมื่อ​พระ‍ทัย​ของ​กษัตริย์​รื่น‍เริง​ด้วย​เหล้า‍องุ่น พระ‍องค์​ทรง​บัญชา​เม‌หุ‌มาน บิส‌ธา ฮาร‌โบ‌นา บิก‌ธา อา‌บัก‌ธา เศ‌ธาร์​และ​คาร‌คาส ขันที​ทั้ง​เจ็ด​ผู้​ปรน‌นิ‌บัติ​กษัตริย์​อา‌หสุ‌เอ‌รัส </span><span class="v17_1_11"><sup id="Esth.1.11" class="v17_1_11">11</sup>ให้​ไป​ทูล​เชิญ​พระ‍ราชินี​วัช‌ที​ทรง​มงกุฎ​เสด็จ​เข้า‍เฝ้า​กษัตริย์ เพื่อ​จะ​ให้​ประ‌ชา‍ชน​และ​เจ้า‍นาย​ได้​ชม​พระ‍สิริ‍โฉม เพราะ​พระ‍นาง​ทรง​งาม​ยิ่ง‍นัก </span><span class="v17_1_12"><sup id="Esth.1.12" class="v17_1_12">12</sup>แต่​พระ‍นาง​วัช‌ที​ทรง​ปฏิ‌เสธ​ไม่​มา​ตาม​พระ‍บัญชา​ของ​กษัตริย์​ที่​รับ‍สั่ง​ไป​กับ​ขันที เมื่อ​เป็น​เช่น‍นี้​กษัตริย์​ก็​ทรง​เดือด‍ดาล และ​พระ‍พิโรธ​ของ​พระ‍องค์​ก็​ระอุ​อยู่​ภาย‍ใน</span></p>
  <p class="p"><span class="v17_1_13"><sup id="Esth.1.13" class="v17_1_13">13</sup>แล้ว​กษัตริย์​จึง​ตรัส​หารือ​กับ​พวก​นัก‍ปราชญ์  ผู้​ซึ่ง​รู้​ระเบียบ​แบบ​แผน  (เพราะ​นี่​เป็น​ธรรม‌เนียม​ปฏิ‌บัติ​ของ​กษัตริย์​ต่อ​บรร‌ดา​ผู้​เชี่ยว‍ชาญ​เรื่อง​กฎ‍หมาย​และ​การ​พิพาก‌ษา </span><span class="v17_1_14"><sup id="Esth.1.14" class="v17_1_14">14</sup>อัน​ได้‍แก่​ผู้​ที่​อยู่​ใกล้‍ชิด​พระ‍องค์​คือ คาร‌เช‌นา เช‌ธาร์ อัด‌มา‌ธา ทาร‌ชิช เม‌เรส มาร‌เส‌นา และ​เม‌มู‌คาน เจ้า‍นาย​ทั้ง​เจ็ด​แห่ง​เปอร์‌เซีย​และ​มี‌เดีย ผู้​สามารถ​เข้า‍เฝ้า​กษัตริย์  และ​มี​ตำ‌แหน่ง​สูง ​ใน​ราช‌อาณา‌จักร) </span><span class="v17_1_15"><sup id="Esth.1.15" class="v17_1_15">15</sup>ว่า “จะ​ต้อง​ทำ​อย่าง‍ไร​ต่อ​พระ‍ราชินี​วัช‌ที​ตาม​กฎ‍หมาย? เพราะ​พระ‍นาง​ขัด‍ขืน​พระ‍บัญชา​ของ​กษัตริย์​อา‌หสุ‌เอ‌รัส ซึ่ง​รับ‍สั่ง​ไป​กับ​ขันที” </span><span class="v17_1_16"><sup id="Esth.1.16" class="v17_1_16">16</sup>เม‌มู‌คาน​จึง​ทูล​ต่อ‍พระ‍พักตร์​กษัตริย์​และ​ต่อ‍หน้า​เจ้า‍นาย​ทั้ง‍หลาย​ว่า “พระ‍ราชินี​ทรง​ทำ​ผิด​ไม่‍ใช่​ต่อ​กษัตริย์​เท่า‍นั้น แต่​ต่อ​เจ้า‍นาย​ทั้ง‍หมด​และ​ต่อ​ประ‌ชา‍ชน​ทุก​คน​ผู้​อยู่​ใน​มณฑล​ทั้ง‍สิ้น​ของ​กษัตริย์​อา‌หสุ‌เอ‌รัส​ด้วย </span><span class="v17_1_17"><sup id="Esth.1.17" class="v17_1_17">17</sup>เพราะ​การ​กระ‌ทำ​ของ​พระ‍ราชินี​จะ​รู้​ไป​ถึง​สตรี​ทุก​คน ทำ​ให้​พวก​นาง​ดู‍หมิ่น​สามี​ของ​ตน‍เอง โดย​พูด​ว่า ‘กษัตริย์​อา‌หสุ‌เอ‌รัส​มี​พระ‍บัญชา​ให้​นำ​พระ‍ราชินี​วัช‌ที​มา​เฝ้า​เฉพาะ‍พระ‍พักตร์ แต่​พระ‍นาง​ไม่​เสด็จ​มา’ </span><span class="v17_1_18"><sup id="Esth.1.18" class="v17_1_18">18</sup>ใน​วัน‍นี้ นาย​ผู้‍หญิง​แห่ง​เปอร์‌เซีย​และ​มี‌เดีย​ซึ่ง​ได้‍ยิน​เรื่อง​การ​กระ‌ทำ​ของ​พระ‍ราชินี ก็​จะ​เล่า​ให้​เจ้า‍นาย​ทั้ง‍ปวง​ของ​กษัตริย์​ฟัง และ​จะ​เกิด​การ​ดู‍หมิ่น​และ​ความ​โกรธ​มาก‍มาย </span><span class="v17_1_19"><sup id="Esth.1.19" class="v17_1_19">19</sup>ฉะนั้น ถ้า​เป็น​ที่​พอ‍พระ‍ทัย​กษัตริย์ ขอ​ให้​มี​พระ‍ราช‌โอง‌การ​จาก​พระ‍องค์ และ​ให้​บัน‌ทึก​ไว้​ใน​กฎ‍หมาย​ของ​คน​เปอร์‌เซีย​และ​คน​มี‌เดีย อย่าง​ที่​จะ​เพิก‍ถอน​ไม่‍ได้​ว่า พระ‍นาง​วัช‌ที​จะ​เข้า‍เฝ้า​กษัตริย์​อา‌หสุ‌เอ‌รัส​อีก​ไม่‍ได้ และ​ขอ​ให้​กษัตริย์​ประ‌ทาน​ตำ‌แหน่ง​ราชินี​แก่​ผู้‍อื่น​ที่​ดี‍กว่า​พระ‍นาง </span><span class="v17_1_20"><sup id="Esth.1.20" class="v17_1_20">20</sup>ดัง‍นั้น​เมื่อ​กษัตริย์​ทรง​ประ‌กาศ​กฤษ‌ฎีกา​ทั่ว​พระ‍ราช‌อาณา‌จักร​อัน​กว้าง​ใหญ่​ของ​พระ‍องค์ สตรี​ทั้ง‍ปวง​จะ​ต้อง​ให้​เกียรติ​สามี​ของ​ตน ไม่​ว่า​เขา​จะ​มี​ฐานะ​สูง​หรือ​ต่ำ” </span><span class="v17_1_21"><sup id="Esth.1.21" class="v17_1_21">21</sup>คำ‍ทูล​นี้​เป็น​ที่​พอ‍พระ‍ทัย​กษัตริย์​และ​ถูก​ใจ​เจ้า‍นาย กษัตริย์​จึง​ทรง​ทำ​ตาม​ที่​เม‌มู‌คาน​ทูล​เสนอ </span><span class="v17_1_22"><sup id="Esth.1.22" class="v17_1_22">22</sup>พระ‍องค์​ทรง​ส่ง​พระ‍ราช‌สาร​ไป​ทั่ว​ทุก​มณฑล​ของ​พระ‍องค์ ถึง​แต่​ละ​มณฑล​ตาม​อักษร​ของ​มณฑล​นั้น และ​ถึง​ประ‌ชา‍ชน​ทุก​ชาติ​ตาม​ภาษา​ของ​เขา ให้​ชาย​ทุก​คน​เป็น​เจ้า​เป็น​นาย​ใน​บ้าน​ของ​ตน​และ​พูด​ตาม​ภาษา​ชน‍ชาติ​ของ​ตน</span></p>
</div>
<h2 id="Esth.2">เอเสเธอร์ 2</h2>
<div class="chapter">
  <h3 class="s">เอส‌เธอร์​ได้​เป็น​พระ‍ราชินี</h3>
  <p class="p"><span class="v17_2_1"><sup id="Esth.2.1" class="v17_2_1">1</sup>ภาย‍หลัง​เหตุ‍การณ์​เหล่า‍นี้ เมื่อ​พระ‍พิโรธ​ของ​กษัตริย์​อา‌หสุ‌เอ‌รัส​สงบ​ลง พระ‍องค์​ทรง​ระลึก‍ถึง​วัช‌ที​และ​สิ่ง​ที่​นาง​ทำ อีก‍ทั้ง​กฤษ‌ฎีกา​ที่​พระ‍องค์​ทรง​ออก​เกี่ยว‍กับ​เรื่อง​นาง </span><span class="v17_2_2"><sup id="Esth.2.2" class="v17_2_2">2</sup>ข้า‍ราช‌การ​ของ​กษัตริย์​ผู้​ปรน‌นิ‌บัติ​พระ‍องค์​จึง​ทูล​ว่า “ขอ​ทรง​ให้​เสาะ‍หา​หญิง‍สาว‍พรหม‌จารี​ที่​งด‍งาม​มา​ถวาย​กษัตริย์ </span><span class="v17_2_3"><sup id="Esth.2.3" class="v17_2_3">3</sup>และ​ขอ​กษัตริย์​ทรง​แต่ง‍ตั้ง​ผู้​แทน​พระ‍องค์​ใน​ทุก​มณฑล​แห่ง​ราช‌อาณา‌จักร​ของ​พระ‍องค์ ให้​รวบ‍รวม​หญิง‍สาว​พรหม‌จารี​ที่​งด​งาม​ทุก​คน​มา​ยัง​ฮาเร็ม​ใน​สุ‌สา‍เมือง‍ป้อม ให้​อยู่​ใน​อารักขา​ของ​เฮ‌กัย ขันที​ของ​กษัตริย์​ผู้‍ดู‍แล​สตรี และ​ขอ​ประ‌ทาน​เครื่อง‍สำอาง ​แก่​พวก​นาง </span><span class="v17_2_4"><sup id="Esth.2.4" class="v17_2_4">4</sup>และ​ขอ​ให้​หญิง‍สาว​ผู้​ที่​กษัตริย์​พอ‍พระ‍ทัย ได้​เป็น​พระ‍ราชินี​แทน​วัช‌ที” คำ​ทูล​นี้​พอ‍พระ‍ทัย​กษัตริย์ พระ‍องค์​จึง​ทรง​ทำ​ตาม​นั้น</span></p>
  <p class="p"><span class="v17_2_5"><sup id="Esth.2.5" class="v17_2_5">5</sup>ยัง​มี​ยิว​คน​หนึ่ง​ใน​สุ‌สา‍เมือง‍ป้อม ชื่อ​โมร‌เด‌คัย บุตร​ยา‌อีร์ ผู้​เป็น​บุตร​ชิ‌เม‌อี ผู้​เป็น​บุตร​คีช คน​เบน‌ยา‌มิน </span><span class="v17_2_6"><sup id="Esth.2.6" class="v17_2_6">6</sup>คือ​คีช ผู้​ถูก​เน‌บู‌คัด‌เนส‌ซาร์​กษัตริย์​บา‌บิ‌โลน​กวาด‍ต้อน​จาก​เย‌รู‌ซา‌เล็ม​ไป​พร้อม​กับ​เชลย​และ​เย‌โค‌นิ‌ยาห์​กษัตริย์​ยู‌ดาห์  </span><span class="v17_2_7"><sup id="Esth.2.7" class="v17_2_7">7</sup>ท่าน​ได้​เลี้ยง‍ดู​ฮา‌ดา‌ชาห์​คือ เอส‌เธอร์ บุตร‍หญิง​ของ​ลุง​ของ​ท่าน​เพราะ​เธอ​ไม่‍มี​บิดา​มารดา หญิง‍สาว​คน​นี้​รูป‍งาม​และ​ชวน​มอง เมื่อ​บิดา​มารดา​ของ​เธอ​สิ้น‍ชีวิต​แล้ว โมร‌เด‌คัย​ก็​รับ​เธอ​มา​เป็น​บุตร </span><span class="v17_2_8"><sup id="Esth.2.8" class="v17_2_8">8</sup>เมื่อ​รับ‍สั่ง​ของ​กษัตริย์ และ​กฎ‍หมาย​ของ​พระ‍องค์​ประ‌กาศ​ออก​ไป หญิง‍สาว​มาก‍มาย​ก็​ถูก​รวบ‍รวม​เข้า‍มา​ยัง​สุ‌สา‍เมือง‍ป้อม​ใน​อารักขา​ของ​เฮ‌กัย เอส‌เธอร์​ก็​ถูก​นำ​เข้า‍มา​ไว้​ใน​ราช‌สำนัก อยู่​ใน​อารักขา​ของ​เฮ‌กัย​ผู้‍ดู‍แล​สตรี </span><span class="v17_2_9"><sup id="Esth.2.9" class="v17_2_9">9</sup>หญิง​นั้น​เป็น​ที่​พอ‍ใจ​และ​เป็น​ที่​โปรด‍ปราน​แก่​เขา เขา​จึง​รีบ​จัด​เครื่อง‍สำอาง​และ​อาหาร​ส่วน​ที่​เป็น​ของ​เธอ พร้อม​กับ​สาว‍ใช้​ที่​คัด‍เลือก​แล้ว​เจ็ด​คน​จาก​ราช‌สำนัก​ให้​เธอ แล้ว​ก็​ย้าย​เธอ​และ​สาว‍ใช้​ของ​เธอ​ไป​ยัง​สถาน‍ที่​ที่​ดี​ที่‍สุด​ใน​ฮาเร็ม </span><span class="v17_2_10"><sup id="Esth.2.10" class="v17_2_10">10</sup>เอส‌เธอร์​ไม่‍ได้​เปิด‍เผย​เรื่อง​ชาติ​กำ‌เนิด​ของ​เธอ  เพราะ​โมร‌เด‌คัย​กำ‍ชับ​เธอ​ไม่‍ให้​บอก​ใคร </span><span class="v17_2_11"><sup id="Esth.2.11" class="v17_2_11">11</sup>ทุกๆ วัน​โมร‌เด‌คัย​เดิน​ไป​เดิน​มา​หน้า​ลาน​ของ​ฮาเร็ม เพื่อ​ฟัง​ข่าว‍คราว​ของ​เอส‌เธอร์​ว่า​เป็น​อย่าง‍ไร และ​มี​อะไร​เกิด‍ขึ้น​กับ​เธอ</span></p>
  <p class="p"><span class="v17_2_12"><sup id="Esth.2.12" class="v17_2_12">12</sup>เมื่อ​ถึง​เวร หญิง‍สาว​ทุก​คน​จะ​เข้า​ไป​เฝ้า​กษัตริย์​อา‌หสุ‌เอ‌รัส หลัง‍จาก​ได้​เตรียม‍ตัว​ตาม​ระเบียบ​ของ​หญิง​เป็น​เวลา​สิบ‍สอง​เดือน​แล้ว (และ​นี่​เป็น​เวลา​ปกติ​สำหรับ​ประ‌ทิน​ผิว คือ​ชโลม​กาย​ด้วย​น้ำ‍มัน​กำ‌ยาน​หก​เดือน และ​ด้วย​เครื่อง‍เทศ​และ​เครื่อง‍สำอาง​ของ​ผู้​หญิง​อีก​หก​เดือน) </span><span class="v17_2_13"><sup id="Esth.2.13" class="v17_2_13">13</sup>หญิง‍สาว​จะ​เข้า‍เฝ้า​กษัตริย์​อย่าง‍นี้​คือ เธอ​ต้อง‍การ​จะ​เอา​อะไร​จาก​ฮาเร็ม​ไป​ยัง​พระ‍ราช‌วัง​ก็​เอา​ไป​ได้ </span><span class="v17_2_14"><sup id="Esth.2.14" class="v17_2_14">14</sup>เธอ​เข้า​ไป​เฝ้า​เวลา​เย็น และ​ใน​เวลา​เช้า​เธอ​กลับ​ไป​ยัง​ฮาเร็ม​ที่​สอง​ใน​อารักขา​ของ​ชา‌อัช‌กาส ขันที​ของ​กษัตริย์​ผู้‍ดู‍แล​นาง‍ห้าม เธอ​ไม่‍ได้​ไป​เข้า‍เฝ้า​กษัตริย์​อีก นอก‍จาก​กษัตริย์​จะ​พอ‍พระ‍ทัย​ใน​เธอ​และ​ทรง​เรียก​ชื่อ​เธอ​ให้​เข้า‍เฝ้า</span></p>
  <p class="p"><span class="v17_2_15"><sup id="Esth.2.15" class="v17_2_15">15</sup>เมื่อ​ถึง​เวร​ของ​เอส‌เธอร์​บุตร‍หญิง​ของ​อา‌บี‌ฮา‌อิล ผู้​เป็น​ลุง​ของ​โมร‌เด‌คัย​ผู้​ซึ่ง​รับ​เธอ​ไว้​เป็น​บุตร จะ​เข้า‍เฝ้า​กษัตริย์ เธอ​ไม่‍ได้​ขอ​สิ่ง‍ใด นอก‍จาก​สิ่ง​ที่​เฮ‌กัย​ขันที​ของ​กษัตริย์​ผู้‍ดู‍แล​สตรี​แนะ‍นำ เอส‌เธอร์​เป็น​ที่​โปรด‍ปราน​ของ​ทุก​คน​ที่​เห็น​เธอ </span><span class="v17_2_16"><sup id="Esth.2.16" class="v17_2_16">16</sup>เขา​ได้​พา​เอส‌เธอร์​เข้า​ไป​เฝ้า​กษัตริย์​อา‌หสุ‌เอ‌รัส​ใน​พระ‍ราช‌สำนัก ใน​เดือน​สิบ​ซึ่ง​เป็น​เดือน​เท‌เบท ​ใน​ปี​ที่​เจ็ด​แห่ง​รัช‌กาล​ของ​พระ‍องค์ </span><span class="v17_2_17"><sup id="Esth.2.17" class="v17_2_17">17</sup>กษัตริย์​ทรง​รัก​เอส‌เธอร์​ยิ่ง‍กว่า​หญิง​อื่น​ทั้ง‍สิ้น และ​เธอ​ได้​รับ​ความ​โปรด‍ปราน​และ​พระ‍กรุณา​จาก​พระ‍องค์​มาก‍กว่า​หญิง‍พรหม‌จารี​ทั้ง‍หมด พระ‍องค์​จึง​ทรง​สวม​มงกุฎ​บน​ศีรษะ​ของ​เธอ และ​ทรง​ตั้ง​เธอ​ให้​เป็น​พระ‍ราชินี​แทน​วัช‌ที </span><span class="v17_2_18"><sup id="Esth.2.18" class="v17_2_18">18</sup>แล้ว​กษัตริย์​ประ‌ทาน​การ​เลี้ยง​แก่​เจ้า‍นาย​และ​ข้า‍ราช‌การ​ทั้ง‍ปวง​ของ​พระ‍องค์ เป็น​การ​เลี้ยง​เพื่อ​ให้​เกียรติ​แก่​พระ‍นาง​เอส‌เธอร์ พระ‍องค์​ทรง​อนุมัติ​ให้​มี​วัน‍หยุด‍พัก ​แก่​มณฑล​ทั้ง‍ปวง และ​ประ‌ทาน​ของ​กำ‌นัล​ด้วย​พระ‍ทัย​กว้าง‍ขวาง</span></p>
  <h3 class="s">โมร‌เด‌คัย​พบ​แผน​ปอง‍ร้าย​กษัตริย์</h3>
  <p class="p"><span class="v17_2_19"><sup id="Esth.2.19" class="v17_2_19">19</sup>เมื่อ​เขา​รวบ‍รวม​หญิง‍พรหม‌จารี​มา​ครั้ง‍ที่​สอง โมร‌เด‌คัย​กำลัง​นั่ง​อยู่​ที่​ประตู​พระ‍ราช‌วัง </span><span class="v17_2_20"><sup id="Esth.2.20" class="v17_2_20">20</sup>ส่วน​พระ‍นาง​เอส‌เธอร์​นั้น​ไม่‍ได้​ทรง​ให้​ใคร​ทราบ​ถึง​ชาติ​กำ‌เนิด​ของ​พระ‍นาง ​ดัง‍ที่​โมร‌เด‌คัย​กำ‍ชับ​พระ‍นาง​ไว้ เพราะ​พระ‍นาง​เอส‌เธอร์​ทรง​เชื่อ‍ฟัง​โมร‌เด‌คัย​เหมือน​เมื่อ​ครั้ง​ที่​พระ‍นาง​ทรง​อยู่​ใน​ความ​ดู‍แล​ของ​ท่าน </span><span class="v17_2_21"><sup id="Esth.2.21" class="v17_2_21">21</sup>ใน​ครั้ง‍นั้น เมื่อ​โมร‌เด‌คัย​กำลัง​นั่ง​อยู่​ที่​ประตู​พระ‍ราช‌วัง บิก‌ธาน​และ​เท‌เรช ขันที​สอง​คน​ของ​กษัตริย์ ผู้​เฝ้า​ธรณี​ประตู​มี​ความ​โกรธ​และ​หา​โอกาส​ลอบ​ปลง‍พระ‍ชนม์​กษัตริย์​อา‌หสุ‌เอ‌รัส </span><span class="v17_2_22"><sup id="Esth.2.22" class="v17_2_22">22</sup>เรื่อง​นี้​รู้​ถึง​โมร‌เด‌คัย​และ​ท่าน​ก็​ทูล​พระ‍ราชินี​เอส‌เธอร์ พระ‍นาง​เอส‌เธอร์​กราบ‍ทูล​กษัตริย์​ใน​นาม​ของ​โมร‌เด‌คัย </span><span class="v17_2_23"><sup id="Esth.2.23" class="v17_2_23">23</sup>หลัง‍จาก​สอบ‍สวน​เรื่อง​นี้​ว่า​เป็น​ความ​จริง​แล้ว ก็​ทรง​ให้​แขวน​คอ​สอง​คน​นั้น​เสีย​ที่​ตะ‌แลง‍แกง  และ​บัน‌ทึก​เรื่อง​ไว้​ใน​หนัง‌สือ​พง‌ศาว‌ดาร​เฉพาะ‍พระ‍พักตร์​กษัตริย์</span></p>
</div>
<h2 id="Esth.3">เอเสเธอร์ 3</h2>
<div class="chapter">
  <h3 class="s">ฮา‌มาน​คิด​ทำ‍ลาย​พวก​ยิว</h3>
  <p class="p"><span class="v17_3_1"><sup id="Esth.3.1" class="v17_3_1">1</sup>ภาย‍หลัง​เหตุ‍การณ์​เหล่า‍นี้ กษัตริย์​อา‌หสุ‌เอ‌รัส​ทรง​ให้​ฮา‌มาน​บุตร​ฮัม‌เม‌ดา‌ธา คน​อา‌กัก​เป็น​ใหญ่ ทรง​ยก​เขา​ขึ้น​และ​ทรง​ให้​นั่ง​ใน​ตำ‌แหน่ง​สูง​กว่า​เจ้า‍นาย​ทั้ง‍ปวง​ที่​อยู่​กับ​เขา </span><span class="v17_3_2"><sup id="Esth.3.2" class="v17_3_2">2</sup>มหาด‌เล็ก ​ทุก​คน​ซึ่ง​อยู่​ที่​ประตู​วัง ​ก็​กราบ‍ลง​แสดง​ความ​เคารพ​ต่อ​ฮา‌มาน เพราะ​กษัตริย์​ทรง​บัญชา​ให้​แสดง​ความ​เคารพ​ต่อ​เขา​เช่น‍นั้น แต่​โมร‌เด‌คัย​ไม่‍ได้​กราบ​หรือ​แสดง​ความ​เคารพ </span><span class="v17_3_3"><sup id="Esth.3.3" class="v17_3_3">3</sup>พวก​มหาด‌เล็ก​ซึ่ง​อยู่​ที่​ประตู​พระ‍ราช‌วัง​จึง​พูด​กับ​โมร‌เด‌คัย​ว่า “ทำไม​ท่าน​ละ‌เมิด​พระ‍บัญชา​ของ​กษัตริย์?” </span><span class="v17_3_4"><sup id="Esth.3.4" class="v17_3_4">4</sup>ต่อ‍มา​เมื่อ​เขา‍ทั้ง‍หลาย​พูด​กับ​ท่าน​วัน‍แล้ว‍วัน‍เล่า และ​ท่าน​ไม่​ฟัง พวก‍เขา​จึง​ไป​เรียน​ฮา‌มาน​เพื่อ​ดู​ว่า​ถ้อย‍คำ​ของ​โมร‌เด‌คัย​จะ​ชนะ​หรือ​ไม่?  เพราะ​ท่าน​บอก​พวก‍เขา​ว่า​ท่าน​เป็น​ยิว </span><span class="v17_3_5"><sup id="Esth.3.5" class="v17_3_5">5</sup>เมื่อ​ฮา‌มาน​เห็น​ว่า​โมร‌เด‌คัย​ไม่​กราบ‍ลง​หรือ​แสดง​ความ​เคารพ ฮา‌มาน​ก็​เดือด‍ดาล </span><span class="v17_3_6"><sup id="Esth.3.6" class="v17_3_6">6</sup>แต่​เห็น​ว่า​เป็น​การ​เสีย​เกียรติ​ที่​จะ​จับ‍กุม​โมร‌เด‌คัย​คน​เดียว เพราะ​พวก‍เขา​แจ้ง​ให้​ทราบ​เรื่อง​ชน‍ชาติ​ของ​โมร‌เด‌คัย ฮา‌มาน​จึง​หา​ทาง​ทำ‍ลาย​คน​ยิว​ทั้ง‍หมด คือ​ชน‍ชาติ​ของ​โมร‌เด‌คัย ทั่ว​ราช‌อาณา‌จักร​ของ​อา‌หสุ‌เอ‌รัส</span></p>
  <p class="p"><span class="v17_3_7"><sup id="Esth.3.7" class="v17_3_7">7</sup>ใน​เดือน​แรก​ซึ่ง​เป็น​เดือน​นิ‌สาน  ปี​ที่​สิบ‍สอง​แห่ง​รัช‌กาล​กษัตริย์​อา‌หสุ‌เอ‌รัส เขา​พา​กัน​ทอด​สลาก ​ต่อ‍หน้า​ฮา‌มาน​เพื่อ​หา​วัน​หา​เดือน เขา​ได้​เดือน​ที่​สิบ‍สอง คือ​เดือน​อา‌ดาร์  </span><span class="v17_3_8"><sup id="Esth.3.8" class="v17_3_8">8</sup>แล้ว​ฮา‌มาน​ทูล​กษัตริย์​อา‌หสุ‌เอ‌รัส​ว่า “มี​ชน‍ชาติ​หนึ่ง​กระ‌จาย​และ​แยก​กัน​อยู่​ท่าม‍กลาง​ชน‍ชาติ​ต่างๆ ใน​ทุก​มณฑล​แห่ง​ราช‌อาณา‌จักร​ของ​พระ‍องค์ กฎ‍หมาย​ของ​พวก‍เขา​ต่าง​กับ​กฎ‍หมาย​ของ​ชน‍ชาติ​อื่น​ทั้ง‍สิ้น และ​พวก‍เขา​ไม่​รักษา​กฎ‍หมาย​ของ​กษัตริย์ การ​ที่​กษัตริย์​ทรง​ปล่อย​พวก‍เขา​ไว้​เช่น‍นี้​ก็​ไม่​เป็น​ประ‌โยชน์​แก่​พระ‍องค์ </span><span class="v17_3_9"><sup id="Esth.3.9" class="v17_3_9">9</sup>ถ้า​เป็น​ที่​พอ‍พระ‍ทัย​กษัตริย์ ขอ​ทรง​ออก​กฤษ‌ฎีกา​ให้​ทำ‍ลาย‍ล้าง​พวก‍เขา​เสีย และ​ข้า‍พระ‍บาท​จะ​ถวาย​เงิน 10,000 ตะ‌ลันต์ ​ใส่​มือ​ผู้‍ดู‍แล​พระ‍ราช‌กิจ​เพื่อ​จะ​เก็บ​เข้า​พระ‍คลัง‍หลวง ” </span><span class="v17_3_10"><sup id="Esth.3.10" class="v17_3_10">10</sup>กษัตริย์​จึง​ทรง​ถอด​แหวน‍ตรา​จาก​พระ‍หัตถ์ ประ‌ทาน​แก่​ฮา‌มาน​บุตร​ฮัม‌เม‌ดา‌ธา คน​อา‌กัก ศัตรู​ของ​พวก​ยิว </span><span class="v17_3_11"><sup id="Esth.3.11" class="v17_3_11">11</sup>และ​ตรัส​กับ​ฮา‌มาน​ว่า “เรา​มอบ​เงิน​นั้น​และ​ประ‌ชา‍ชน​นั้น​แก่​ท่าน เพื่อ​จะ​ทำ​กับ​พวก‍เขา​ตาม​ที่​ท่าน​เห็น​ดี”</span></p>
  <p class="p"><span class="v17_3_12"><sup id="Esth.3.12" class="v17_3_12">12</sup>แล้ว​ทรง​เรียก​ราช‌อา‌ลักษณ์​เข้า‍มา​ใน​วัน‍ที่​สิบ‍สาม​เดือน​ที่​หนึ่ง ให้​เขียน​กฤษ‌ฎีกา​ตาม​ที่​ฮา‌มาน​บัญชา​ไว้​ทุก‍ประ‌การ ส่ง​ไป​ถึง​สมุห‌เท‌ศา‌ภิบาล ​ของ​กษัตริย์​และ​ถึง​ข้า‍หลวง​ประ‌จำ​ทุก​มณฑล และ​ถึง​เจ้า‍นาย​ของ​ชน​ทุก​ชาติ ทุก​มณฑล เป็น​ตัว​อักษร​ของ​ชน​ทุก​ชาติ​ตาม​ภาษา​ของ​เขา เขียน​ใน​พระ‍นาม​ของ​กษัตริย์​อา‌หสุ‌เอ‌รัส และ​ประ‌ทับ‍ตรา​ด้วย​แหวน‍ตรา​ของ​กษัตริย์ </span><span class="v17_3_13"><sup id="Esth.3.13" class="v17_3_13">13</sup>ให้​ผู้‍ถือ‍สาร​นำ​จด‍หมาย​เหล่า‍นี้​ไป​ยัง​ทุก​มณฑล​ของ​กษัตริย์ สั่ง​ให้​ทำ‍ลาย สัง‌หาร​และ​กวาด‍ล้าง​คน​ยิว​ทั้ง‍สิ้น ทั้ง​หนุ่ม​และ​แก่ ทั้ง​เด็ก​และ​ผู้​หญิง​ใน​วัน​เดียว‍กัน คือ​วัน‍ที่​สิบ‍สาม​เดือน​สิบ‍สอง​คือ​เดือน​อา‌ดาร์ และ​ให้​ริบ​เอา​ข้าว‍ของ​ของ​พวก‍เขา​ด้วย </span><span class="v17_3_14"><sup id="Esth.3.14" class="v17_3_14">14</sup>ให้​ทำ​สำเนา​เอก‍สาร​นั้น​และ​ออก​เป็น​กฤษ‌ฎีกา​ใน​ทุก​มณฑล นำ​ไป​ป่าว‍ร้อง​ให้​ชน​ทุก​ชาติ​เตรียม‍พร้อม​เพื่อ​วัน‍นั้น </span><span class="v17_3_15"><sup id="Esth.3.15" class="v17_3_15">15</sup>ผู้‍ถือ‍สาร​ก็​รีบ​ไป​ตาม​รับ‍สั่ง​ของ​กษัตริย์ ส่วน​กฤษ‌ฎีกา​นั้น​ก็​ออก​ใช้​ใน​สุ‌สา‍เมือง‍ป้อม กษัตริย์​ก็​ประ‌ทับ​และ​ทรง​ดื่ม​กับ​ฮา‌มาน ขณะ‍ที่​เมือง​สุ‌สา​สับสน‍วุ่น‍วาย</span></p>
</div>
<h2 id="Esth.4">เอเสเธอร์ 4</h2>
<div class="chapter">
  <h3 class="s">พระ‍นาง​เอส‌เธอร์​ทรง​เห็น‍ชอบ​ที่​จะ​ช่วย​พวก​ยิว</h3>
  <p class="p"><span class="v17_4_1"><sup id="Esth.4.1" class="v17_4_1">1</sup>เมื่อ​โมร‌เด‌คัย​ทราบ​ทุก‍อย่าง​ที่​เกิด‍ขึ้น​แล้ว โมร‌เด‌คัย​ก็​ฉีก​เสื้อ‍ผ้า​ของ​ตน สวม​ผ้า‍กระ‌สอบ​และ​ซัด​ขี้‍เถ้า​ใส่​ศีรษะ​ของ​ตน  และ​ออก​ไป​ร้อง‍ไห้​เสียง‍ดัง​อย่าง​ขม‍ขื่น​ที่​กลาง​เมือง </span><span class="v17_4_2"><sup id="Esth.4.2" class="v17_4_2">2</sup>ท่าน​ขึ้น​ไป​อยู่​ตรง​ทาง‍เข้า​ประตู​พระ‍ราช‌วัง เพราะ​ผู้​ที่​สวม​ผ้า‍กระ‌สอบ​จะ​เข้า​ประตู​พระ‍ราช‌วัง​ไม่‍ได้ </span><span class="v17_4_3"><sup id="Esth.4.3" class="v17_4_3">3</sup>และ​ใน​ทุก​มณฑล​ที่​พระ‍บัญชา​ของ​กษัตริย์​และ​กฤษ‌ฎีกา​ของ​พระ‍องค์​ไป​ถึง ก็​มี​ความ​เศร้า‍โศก​อย่าง‍ยิ่ง​ท่าม‍กลาง​พวก​ยิว และ​มี​การ​อด‍อาหาร การ​ร้อง‍ไห้​และ​คร่ำ‍ครวญ อีก​ทั้ง‍หลาย​คน​นอน​บน​ผ้า‍กระ‌สอบ​และ​ขี้‍เถ้า</span></p>
  <p class="p"><span class="v17_4_4"><sup id="Esth.4.4" class="v17_4_4">4</sup>เมื่อ​นาง​กำ‌นัล​และ​ขันที​ของ​พระ‍นาง​เอส‌เธอร์​มา​ทูล​พระ‍นาง พระ‍ราชินี​ก็​ทรง​เป็น​ทุกข์​ยิ่ง‍นัก พระ‍นาง​ทรง​ส่ง​เสื้อ‍ผ้า​ไป​ให้​แก่​โมร‌เด‌คัย เพื่อ​ท่าน​จะ​ได้​ถอด​ผ้า‍กระ‌สอบ​ออก​เสีย แต่​ท่าน​ไม่​ยอม‍รับ​ผ้า​นั้น </span><span class="v17_4_5"><sup id="Esth.4.5" class="v17_4_5">5</sup>แล้ว​พระ‍นาง​เอส‌เธอร์​มี​รับ‍สั่ง​เรียก​ฮา‌ธาค (ขันที​คน​หนึ่ง​ของ​กษัตริย์​ผู้​ได้​รับ​การ​แต่ง‍ตั้ง​ให้​ปรน‌นิ‌บัติ​พระ‍นาง) ให้​ไป​หา​โมร‌เด‌คัย​เพื่อ​จะ​ทรง​ทราบ​ว่า เกิด​เรื่อง​อะไร และ​ทำไม​ทำ​อย่าง​นั้น </span><span class="v17_4_6"><sup id="Esth.4.6" class="v17_4_6">6</sup>ฮา‌ธาค​ก็​ออก​ไป​หา​โมร‌เด‌คัย​ที่​ลาน‍กว้าง​ใน​เมือง หน้า​ประตู​พระ‍ราช‌วัง </span><span class="v17_4_7"><sup id="Esth.4.7" class="v17_4_7">7</sup>โมร‌เด‌คัย​ก็​เล่า‍เรื่อง​ทั้ง‍สิ้น​ที่​เกิด​กับ​ท่าน และ​จำ‌นวน​เงิน​ที่​ฮา‌มาน​ได้​สัญญา​ถวาย​เข้า​พระ‍คลัง‍หลวง​เพื่อ​ทำ‍ลาย​พวก​ยิว </span><span class="v17_4_8"><sup id="Esth.4.8" class="v17_4_8">8</sup>โมร‌เด‌คัย​ยัง​ได้​ให้​สำเนา​บัน‌ทึก​กฤษ‌ฎีกา​ที่​ออก​ใน​สุ‌สา สั่ง​ให้​ทำ‍ลาย​พวก‍เขา เพื่อ​ให้​ฮา‌ธาค​นำ​ไป​แสดง​ต่อ​พระ‍นาง​เอส‌เธอร์ และ​อธิบาย​เรื่อง‍ราว​ต่อ​พระ‍นาง พร้อม​กับ​กำ‍ชับ​ให้​พระ‍นาง​เข้า‍เฝ้า​กษัตริย์ เพื่อ​ทูล​อ้อน‍วอน​พระ‍องค์ และ​วิง‍วอน​พระ‍องค์​เพื่อ​ชน‍ชาติ​ของ​พระ‍นาง </span><span class="v17_4_9"><sup id="Esth.4.9" class="v17_4_9">9</sup>ฮา‌ธาค​ก็​กลับ​ไป​ทูล​พระ‍นาง​เอส‌เธอร์ ถึง​สิ่ง​ที่​โมร‌เด‌คัย​ได้​บอก​นั้น </span><span class="v17_4_10"><sup id="Esth.4.10" class="v17_4_10">10</sup>แล้ว​พระ‍นาง​เอส‌เธอร์​ก็​รับ‍สั่ง​ฮา‌ธาค​ให้​ส่ง‍ข่าว​ถึง​โมร‌เด‌คัย​ว่า </span><span class="v17_4_11"><sup id="Esth.4.11" class="v17_4_11">11</sup>“ข้า‍ราช‌การ​ทั้ง‍สิ้น​ของ​กษัตริย์ และ​ประ‌ชา‍ชน​ใน​มณฑล​ของ​กษัตริย์​ทราบ​อยู่​ว่า ถ้า​ชาย​หรือ​หญิง​คน​ใด​เข้า‍เฝ้า​กษัตริย์​ภาย‍ใน​พระ‍ลาน​ชั้น‍ใน​โดย​ไม่‍ได้​ทรง​เรียก ก็​มี​กฎ‍หมาย​อยู่​ข้อ​เดียว​เหมือน‍กัน​หมด คือ​ให้​ลง‍โทษ​ถึง​ตาย เว้น‍แต่​ผู้​ซึ่ง​กษัตริย์​ยื่น​พระ‍คทา‍สุวรรณ​ออก​รับ คน​นั้น​จึง​จะ​มี​ชีวิต​อยู่​ได้ ส่วน​ฉัน​เอง กษัตริย์​ก็​ไม่‍ได้​ตรัส​เรียก​ให้​เข้า‍เฝ้า​มา​สาม‍สิบ​วัน​แล้ว” </span><span class="v17_4_12"><sup id="Esth.4.12" class="v17_4_12">12</sup>เขา‍ทั้ง‍หลาย​ก็​มา​บอก​โมร‌เด‌คัย​ถึง​สิ่ง​ที่​พระ‍นาง​เอส‌เธอร์​ตรัส​นั้น </span><span class="v17_4_13"><sup id="Esth.4.13" class="v17_4_13">13</sup>โมร‌เด‌คัย​จึง​บอก​เขา​ให้​กลับ​ไป​ทูล‍ตอบ​พระ‍นาง​เอส‌เธอร์​ว่า “อย่า​คิด​ว่า​เธอ​อยู่​ใน​พระ‍ราช‌วัง​แล้ว​จะ​รอด‍พ้น​ได้​ดี​กว่า​พวก​ยิว​อื่นๆ </span><span class="v17_4_14"><sup id="Esth.4.14" class="v17_4_14">14</sup>เพราะ​ถ้า​เธอ​เงียบ​อยู่​ใน​เวลา‍นี้ ความ​ช่วย‍เหลือ​และ​การ​ช่วย‍กู้​จะ​มา​ถึง​พวก​ยิว​จาก​ที่​อื่น แต่​เธอ​และ​ครัว‍เรือน​บิดา​ของ​เธอ​จะ​พินาศ ที่‍จริง​เธอ​มา​รับ​ตำ‌แหน่ง​ราชินี​ก็​เพื่อ​ยาม‍วิกฤต​เช่น‍นี้​ก็​เป็น​ได้​นะ ใคร​จะ​รู้” </span><span class="v17_4_15"><sup id="Esth.4.15" class="v17_4_15">15</sup>แล้ว​เอส‌เธอร์​ตรัส​กับ​เขา​ให้​ไป​บอก​โมร‌เด‌คัย​ว่า </span><span class="v17_4_16"><sup id="Esth.4.16" class="v17_4_16">16</sup>“ไป​เถิด ให้​รวบ‍รวม​พวก​ยิว​ทั้ง‍สิ้น​ที่​หา​พบ​ใน​สุ‌สา และ​ถือ​อด‍อาหาร​เพื่อ​ฉัน อย่า​รับ‍ประ‌ทาน​และ​อย่า​ดื่ม​เป็น​เวลา​สาม​วัน ทั้ง​กลาง‍วัน​และ​กลาง‍คืน ฉัน​และ​สาว‍ใช้​ของ​ฉัน​จะ​อด‍อาหาร​อย่าง​ท่าน​ด้วย แล้ว​ฉัน​จะ​เข้า‍เฝ้า​กษัตริย์​แม้‍ว่า​เป็น​การ​ฝืน​กฎ ถ้า​ฉัน​พินาศ ฉัน​ก็​พินาศ” </span><span class="v17_4_17"><sup id="Esth.4.17" class="v17_4_17">17</sup>โมร‌เด‌คัย​ก็​ไป​ทำ​ทุก‍อย่าง​ตาม​ที่​พระ‍นาง​เอส‌เธอร์​รับ‍สั่ง​แก่​ท่าน</span></p>
</div>
<h2 id="Esth.5">เอเสเธอร์ 5</h2>
<div class="chapter">
  <h3 class="s">พระ‍นาง​เอส‌เธอร์​ทรง​จัด‍งาน‍เลี้ยง</h3>
  <p class="p"><span class="v17_5_1"><sup id="Esth.5.1" class="v17_5_1">1</sup>เมื่อ​ถึง​วัน‍ที่​สาม พระ‍นาง​เอส‌เธอร์​ก็​ทรง​เครื่อง‍ทรง​ราชินี และ​ทรง​ยืน​ใน​ลาน​ชั้น‍ใน​ของ​พระ‍ราช‌วัง​ตรง‍ข้าม​กับ​ท้อง‍พระ‍โรง กษัตริย์​ประ‌ทับ​บน​ราช‌บัล‌ลังก์​ภาย‍ใน​พระ‍ราช‌สำนัก​ตรง‍ข้าม​ทาง​เข้า​พระ‍ราช‌วัง </span><span class="v17_5_2"><sup id="Esth.5.2" class="v17_5_2">2</sup>เมื่อ​กษัตริย์​ทอด‍พระ‍เนตร​เห็น​พระ‍ราชินี​เอส‌เธอร์​ยืน​อยู่​ใน​พระ‍ลาน พระ‍นาง​เป็น​ที่​โปรด‍ปราน​ของ​พระ‍องค์ กษัตริย์​จึง​ยื่น​พระ‍คทา‍สุวรรณ​ซึ่ง​อยู่​ใน​พระ‍หัตถ์​ของ​พระ‍องค์​แก่​พระ‍นาง​เอส‌เธอร์ พระ‍นาง​เอส‌เธอร์​ก็​เสด็จ​เข้า‍มา​แตะ​ยอด‍พระ‍คทา </span><span class="v17_5_3"><sup id="Esth.5.3" class="v17_5_3">3</sup>กษัตริย์​ตรัส​กับ​พระ‍นาง​ว่า “ราชินี​เอส‌เธอร์ มี​เรื่อง​อะไร​หรือ? เธอ​ต้อง‍การ​อะไร? ก็​จะ​ให้​เธอ​ได้​ถึง​ครึ่ง​ราช‌อาณา‌จักร” </span><span class="v17_5_4"><sup id="Esth.5.4" class="v17_5_4">4</sup>และ​พระ‍นาง​เอส‌เธอร์​ทูล​ว่า “ถ้า​เป็น​ที่​พอ‍พระ‍ทัย​กษัตริย์ ขอ​กษัตริย์​เสด็จ​มา​พร้อม​กับ​ฮา‌มาน​ใน​วัน‍นี้ เพื่อ​เสวย​อาหาร​ที่​หม่อม‍ฉัน​เตรียม​ไว้​ถวาย​พระ‍องค์​ท่าน” </span><span class="v17_5_5"><sup id="Esth.5.5" class="v17_5_5">5</sup>กษัตริย์​จึง​ตรัส​ว่า “จง​รีบ​ไป​พา​ฮา‌มาน​มา เพื่อ​จะ​ได้​ทำ​ตาม​ที่​พระ‍นาง​เอส‌เธอร์​ปรารถ‌นา” กษัตริย์​จึง​เสด็จ​ไป​ใน​งาน​เลี้ยง​ของ​พระ‍นาง​เอส‌เธอร์​พร้อม​กับ​ฮา‌มาน </span><span class="v17_5_6"><sup id="Esth.5.6" class="v17_5_6">6</sup>ขณะ​เสวย​เหล้า‍องุ่น​อยู่ กษัตริย์​ตรัส​กับ​พระ‍นาง​เอส‌เธอร์​ว่า “เธอ​จะ​ร้อง‍ขอ​อะไร? เรา​จะ​ให้ เธอ​จะ​ทูล​ขอ​อะไร? แม้​ถึง​ครึ่ง​ราช‌อาณา‌จักร​ก็​จะ​ได้” </span><span class="v17_5_7"><sup id="Esth.5.7" class="v17_5_7">7</sup>พระ‍นาง​เอส‌เธอร์​ทูล​ว่า “คำ‍ร้อง‍ขอ​ของ​หม่อม‍ฉัน​และ​คำ​ทูล‍ขอ​ของ​หม่อม‍ฉัน </span><span class="v17_5_8"><sup id="Esth.5.8" class="v17_5_8">8</sup>คือ​ถ้า​หม่อม‍ฉัน​เป็น​ที่​โปรด‍ปราน​ของ​กษัตริย์ และ​เป็น​ที่​พอ‍พระ‍ทัย​กษัตริย์​ที่​จะ​ประ‌ทาน​ตาม​คำ​ร้อง‍ขอ​ของ​หม่อม‍ฉัน และ​ทรง​ทำ​ตาม​คำ​ทูล‍ขอ​ของ​หม่อม‍ฉัน พรุ่ง‍นี้​ขอ​กษัตริย์​เสด็จ​มา​ยัง​งาน​เลี้ยง​ของ​หม่อม‍ฉัน​พร้อม​กับ​ฮา‌มาน และ​หม่อม‍ฉัน​จะ​ทำ​ตาม​ที่​กษัตริย์​ตรัส​นั้น”</span></p>
  <h3 class="s">ฮา‌มาน​วาง​แผน​แขวน​คอ​โมร‌เด‌คัย</h3>
  <p class="p"><span class="v17_5_9"><sup id="Esth.5.9" class="v17_5_9">9</sup>วัน‍นั้น​ฮา‌มาน​ก็​ออก​ไป​ด้วย​ใจ​ชื่น‍บาน​และ​ยินดี แต่​เมื่อ​ฮา‌มาน​เห็น​โมร‌เด‌คัย​ที่​ประตู​พระ‍ราช‌วัง​ไม่​ยืน​ขึ้น​หรือ​ตัว‍สั่น​อยู่​ต่อ‍หน้า​เขา เขา​ก็​โกรธ‍แค้น​โมร‌เด‌คัย </span><span class="v17_5_10"><sup id="Esth.5.10" class="v17_5_10">10</sup>ถึง‍กระ‌นั้น​ก็​ดี ฮา‌มาน​ก็​อด‍กลั้น​ไว้ กลับ​ไป​บ้าน ใช้​คน​ไป​ตาม​เพื่อนๆ และ​เศ‌เรช​ภรรยา​ของ​ตน </span><span class="v17_5_11"><sup id="Esth.5.11" class="v17_5_11">11</sup>แล้ว​ฮา‌มาน​ก็​เล่า​ถึง​ความ​มั่ง‍มี จำ‌นวน​บุตร และ​เกียรติ‍ยศ​ต่างๆ ซึ่ง​กษัตริย์​ประ‌ทาน​แก่​ตน และ​เล่า​ถึง​เรื่อง​ที่​กษัตริย์​ได้​เลื่อน​เขา​ขึ้น​เหนือ​เจ้า‍นาย​และ​ข้า‍ราช‌สำนัก​อย่าง‍ไร </span><span class="v17_5_12"><sup id="Esth.5.12" class="v17_5_12">12</sup>แล้ว​ฮา‌มาน​กล่าว​เสริม​ว่า “แม้​พระ‍ราชินี​เอส‌เธอร์​ก็​ไม่‍ได้​ทรง​ให้​ผู้​ใด​ตาม​เสด็จ​กษัตริย์​ไป​ใน​งาน​เลี้ยง​ซึ่ง​พระ‍นาง​ทรง​จัด‍ขึ้น นอก‍จาก​ตัว​ข้า และ​พรุ่ง‍นี้​พระ‍นาง​ทรง​เชิญ​ข้า​กับ​กษัตริย์​อีก </span><span class="v17_5_13"><sup id="Esth.5.13" class="v17_5_13">13</sup>แต่​สิ่ง‍เหล่า‍นี้​ทั้ง‍หมด​ไม่​เป็น​ประ‌โยชน์​แก่​ข้า ตราบ‍ที่​ข้า​เห็น​โมร‌เด‌คัย​คน​ยิว​นั่ง​อยู่​ที่​ประตู​ของ​พระ‍ราช‌วัง” </span><span class="v17_5_14"><sup id="Esth.5.14" class="v17_5_14">14</sup>เศ‌เรช​ภรรยา​ของ​เขา และ​เพื่อนๆ ทุก​คน​จึง​พูด​กับ​เขา​ว่า “ขอ​ทำ​ตะ‌แลง‍แกง ​สูง​ยี่‍สิบ‍สอง​เมตร รุ่ง‍เช้า​ก็​ทูล​กษัตริย์​ให้​แขวน​คอ​โมร‌เด‌คัย​เสีย​ที่‍นั่น แล้ว​ก็​ไป​กิน‍เลี้ยง​อย่าง​ร่า‍เริง​กับ​กษัตริย์” คำ‍แนะ‍นำ​นี้​ถูก​ใจ​ฮา‌มาน เขา​จึง​สั่ง​ให้​ทำ​ตะ‌แลง‍แกง​นั้น</span></p>
</div>
<h2 id="Esth.6">เอเสเธอร์ 6</h2>
<div class="chapter">
  <h3 class="s">กษัตริย์​ทรง​ยก​ย่อง​โมร‌เด‌คัย</h3>
  <p class="p"><span class="v17_6_1"><sup id="Esth.6.1" class="v17_6_1">1</sup>คืน​วัน‍นั้น กษัตริย์​บรร‌ทม​ไม่​หลับ จึง​มี​รับ‍สั่ง​ให้​นำ​หนัง‌สือ​บัน‌ทึก​เหตุ‍การณ์​ที่​น่า‍จด‍จำ คือ​พง‌ศาว‌ดาร​มา พวก‍เขา​ก็​อ่าน​ถวาย​กษัตริย์ </span><span class="v17_6_2"><sup id="Esth.6.2" class="v17_6_2">2</sup>และ​ก็​พบ​คำ​เขียน​ว่า​โมร‌เด‌คัย​ได้​ทูล​แจ้ง​เรื่อง​บิก‌ธา‌นา​และ​เท‌เรช​ขันที​สอง​คน​ของ​กษัตริย์ ผู้​เฝ้า​ธรณี​ประตู​ผู้​หา​ทาง​จะ​ปลง‍พระ‍ชนม์​กษัตริย์​อา‌หสุ‌เอ‌รัส  </span><span class="v17_6_3"><sup id="Esth.6.3" class="v17_6_3">3</sup>กษัตริย์​ตรัส​ว่า “ได้​ให้​เกียรติ​และ​ยศ‍ศักดิ์​อะไร​แก่​โมร‌เด‌คัย​เพราะ​เรื่อง​นี้​บ้าง?” ข้า‍ราช‌การ​ของ​กษัตริย์​ผู้​ปรน‌นิ‌บัติ​พระ‍องค์​ทูล​ว่า “ยัง​ไม่‍ได้​ให้​สิ่ง‍ใด พ่ะ‌ย่ะ‌ค่ะ” </span><span class="v17_6_4"><sup id="Esth.6.4" class="v17_6_4">4</sup>กษัตริย์​ตรัส​ว่า “ใคร​อยู่​ใน​ลาน‍บ้าน?” ส่วน​ฮา‌มาน​เพิ่ง​เข้า‍มา​ถึง​ลาน​ชั้น‍นอก​ของ​พระ‍ราช‌วัง เพื่อ​จะ​ทูล​กษัตริย์​เรื่อง​เอา​โมร‌เด‌คัย​แขวน​คอ​เสีย​ที่​ตะ‌แลง‍แกง ซึ่ง​ได้​เตรียม​ไว้​สำหรับ​เขา </span><span class="v17_6_5"><sup id="Esth.6.5" class="v17_6_5">5</sup>ข้า‍ราช‌การ​ของ​กษัตริย์​จึง​ทูล​พระ‍องค์​ว่า “นั่น​ท่าน​ฮา‌มาน กำลัง​ยืน​อยู่​ใน​พระ‍ลาน พ่ะ‌ย่ะ‌ค่ะ” และ​กษัตริย์​ตรัส​ว่า “ให้​เขา​เข้า‍มา” </span><span class="v17_6_6"><sup id="Esth.6.6" class="v17_6_6">6</sup>ฮา‌มาน​จึง​เข้า‍มา กษัตริย์​ตรัส​กับ​เขา​ว่า “ควร​จะ​ทำ​อย่าง‍ไร​กับ​คน​ที่​กษัตริย์​พอ‍พระ‍ทัย​จะ​ยก​ย่อง?” และ​ฮา‌มาน​รำพึง​ใน​ใจ​ว่า “ใคร​เล่า​ที่​กษัตริย์​พอ‍พระ‍ทัย​จะ​ยก‍ย่อง​มาก​กว่า​ข้า?” </span><span class="v17_6_7"><sup id="Esth.6.7" class="v17_6_7">7</sup>แล้ว​ฮา‌มาน​ทูล​กษัตริย์​ว่า “สำหรับ​คน​ที่​กษัตริย์​พอ‍พระ‍ทัย​จะ​ยก‍ย่อง​นั้น </span><span class="v17_6_8"><sup id="Esth.6.8" class="v17_6_8">8</sup>โปรด​ให้​นำ​ฉลอง​พระ‍องค์ และ​ม้า​ทรง​ที่​มี​มงกุฎ​บน​หัว​ของ​มัน​มา </span><span class="v17_6_9"><sup id="Esth.6.9" class="v17_6_9">9</sup>และ​ทรง​มอบ​ฉลอง​พระ‍องค์​และ​ม้า​นั้น​แก่​เจ้า‍นาย​ชั้น‍สูง​ที่​สุด​คน​หนึ่ง​ของ​กษัตริย์ และ​ทรง​ให้​เขา ​แต่ง​ตัว​ให้​กับ​คน​ที่​กษัตริย์​พอ‍พระ‍ทัย​จะ​ยก​ย่อง และ​ให้​เขา​ช่วย​ท่าน​ผู้​นั้น​ขึ้น​นั่ง​บน​หลัง​ม้า​และ​นำ​ท่าน​ไป​ตาม‍ถนน​ใน​เมือง และ​ให้​เขา​ป่าว‍ร้อง​ไป​ข้าง‍หน้า​ท่าน​ว่า ‘ผู้​ที่​กษัตริย์​พอ‍พระ‍ทัย​จะ​ยก‍ย่อง​ก็​เป็น​อย่าง‍นี้​แหละ’ ” </span><span class="v17_6_10"><sup id="Esth.6.10" class="v17_6_10">10</sup>กษัตริย์​จึง​ตรัส​กับ​ฮา‌มาน​ว่า “รีบ​เข้า​เถอะ เอา​เสื้อ​และ​ม้า​อย่าง​ที่​ท่าน​ว่า แล้ว​ทำ​อย่าง​นั้น​กับ​โมร‌เด‌คัย​คน​ยิว ซึ่ง​นั่ง​ที่​ประตู​พระ‍ราช‌วัง อย่า​ละ‌เว้น​สิ่ง‍ใด​ตาม​ที่​ท่าน​กล่าว​มา​นั้น​เลย” </span><span class="v17_6_11"><sup id="Esth.6.11" class="v17_6_11">11</sup>ฮา‌มาน​จึง​นำ​ฉลอง‍พระ‍องค์​กับ​ม้า​และ​แต่ง‍ตัว​ให้​โมร‌เด‌คัย และ​ให้​ท่าน​ขึ้น​ม้า​ไป​ตาม‍ถนน​ใน​เมือง ฮา‌มาน​ก็​ป่าว‍ร้อง​ไป​ข้าง‍หน้า​ท่าน​ว่า “คน​ที่​กษัตริย์​พอ‍พระ‍ทัย​จะ​ยก​ย่อง​ก็​เป็น​อย่าง‍นี้​แหละ”</span></p>
  <p class="p"><span class="v17_6_12"><sup id="Esth.6.12" class="v17_6_12">12</sup>แล้ว​โมร‌เด‌คัย​ก็​กลับ‍มา​ยัง​ประตู​พระ‍ราช‌วัง แต่​ฮา‌มาน​รีบ​กลับ​บ้าน คลุม​ศีรษะ​และ​คร่ำ‍ครวญ </span><span class="v17_6_13"><sup id="Esth.6.13" class="v17_6_13">13</sup>และ​ฮา‌มาน​ก็​เล่า​ทุก‍สิ่ง​ที่​เกิด​กับ​เขา​ให้​เศ‌เรช​ภรรยา​และ​เพื่อน​ทุก​คน​ของ​เขา​ฟัง ที่​ปรึก‌ษา ​และ​เศ‌เรช​ภรรยา​ของ​เขา​กล่าว​ว่า “ถ้า​ท่าน​เริ่ม​ล้ม‍ลง​ต่อ‍หน้า​โมร‌เด‌คัย และ​เพราะ​เขา​เป็น​ชาติ​ยิว ท่าน​จะ​ไม่​ชนะ​เขา แต่​จะ​ล้ม‍ลง​ต่อ‍หน้า​เขา​แน่”</span></p>
  <h3 class="s">ฮา‌มาน​พบ​ความ​หายนะ แต่​โมร‌เด‌คัย​พบ​ความ​รุ่ง‍เรือง</h3>
  <p class="p"><span class="v17_6_14"><sup id="Esth.6.14" class="v17_6_14">14</sup>ขณะ‍ที่​เขา‍ทั้ง‍หลาย​กำลัง​พูด​กับ​ฮา‌มาน​อยู่ พวก​ขันที​ของ​กษัตริย์​ก็​มา​ถึง​และ​รีบ​พา​ฮา‌มาน​ไป​ยัง​งาน​เลี้ยง​ซึ่ง​พระ‍นาง​เอส‌เธอร์​ทรง​จัด‍ขึ้น​นั้น</span></p>
</div>
<h2 id="Esth.7">เอเสเธอร์ 7</h2>
<div class="chapter">
  <p class="p">
    <span class="v17_7_1"><sup id="Esth.7.1" class="v17_7_1">1</sup>กษัตริย์​จึง​เสด็จ​พร้อม​กับ​ฮา‌มาน​ไป​งาน​เลี้ยง​ของ ​พระ‍ราชินี​เอส‌เธอร์ </span>
    <span class="v17_7_2"><sup id="Esth.7.2" class="v17_7_2">2</sup>ใน​วัน‍ที่​สอง​ขณะ​กำลัง​ดื่ม​เหล้า‍องุ่น​อยู่ กษัตริย์​ตรัส​กับ​พระ‍นาง​เอส‌เธอร์​อีก​ว่า “ราชินี​เอส‌เธอร์ เธอ​จะ​ร้อง‍ขอ​อะไร? เรา​จะ​ให้ และ​เธอ​จะ​ทูล‍ขอ​อะไร? แม้​ถึง​ครึ่ง​ราช‌อาณา‌จักร​ของ​เรา ก็​จะ​ได้” </span>
    <span class="v17_7_3"><sup id="Esth.7.3" class="v17_7_3">3</sup>พระ‍ราชินี​เอส‌เธอร์​ทูล‍ตอบ​ว่า “ข้า‍แต่​กษัตริย์ ถ้า​หม่อม‍ฉัน​เป็น​ที่​โปรด‍ปราน​ของ​ฝ่า‍พระ‍บาท และ​ถ้า​เป็น​ที่​พอ‍พระ‍ทัย​กษัตริย์ ขอ​ประ‌ทาน​ชีวิต​ของ​หม่อม‍ฉัน​ตาม​คำ​ร้อง‍ขอ​ของ​หม่อม‍ฉัน และ​ขอ​ไว้​ชีวิต​ชน‍ชาติ​ของ​หม่อม‍ฉัน​ตาม​คำ​ทูล‍ขอ​ของ​หม่อม‍ฉัน </span>
    <span class="v17_7_4"><sup id="Esth.7.4" class="v17_7_4">4</sup>เพราะ​พวก‍เรา​ถูก​ขาย​ทั้ง​หม่อม‍ฉัน​และ​ชน‍ชาติ​ของ​หม่อม‍ฉัน ให้​ถูก​ทำ‍ลาย ให้​ถูก​สัง‌หาร​และ​ให้​ถูก​ล้าง‍ผลาญ ถ้า​พวก‍เรา​ถูก​ขาย​เพียง​ให้​เป็น​ทาส​ชาย​และ​หญิง หม่อม‍ฉัน​ก็​จะ​ไม่​ปริ‍ปาก เพราะ​ความ​ทุกข์‍ยาก​เพียง​แค่​นี้​ไม่​อาจ​เปรียบ​กับ​ความ​เสีย‍หาย​ของ​กษัตริย์​ได้ ” </span>
    <span class="v17_7_5"><sup id="Esth.7.5" class="v17_7_5">5</sup>กษัตริย์​อา‌หสุ‌เอ‌รัส​จึง​ตรัส​กับ​พระ‍ราชินี​เอส‌เธอร์​ว่า “คน​นั้น​เป็น​ใคร? อยู่​ที่‍ไหน? จึง​บัง‍อาจ​คิด​ทำ​การ​เช่น‍นี้” </span>
    <span class="v17_7_6"><sup id="Esth.7.6" class="v17_7_6">6</sup>และ​พระ‍นาง​เอส‌เธอร์​ทูล​ว่า “คู่‍อริ​และ​ศัตรู​คือ​ฮา‌มาน​คน​ชั่ว‍ช้า​ผู้‍นี้ เพคะ” ฮา‌มาน​ก็​ตก‍ใจ​กลัว​ต่อ‍พระ‍พักตร์​กษัตริย์​และ​พระ‍ราชินี </span>
    <span class="v17_7_7"><sup id="Esth.7.7" class="v17_7_7">7</sup>กษัตริย์​ทรง​ลุก‍ขึ้น​จาก​งาน​เลี้ยง​ด้วย​พระ‍พิโรธ และ​เสด็จ​เข้า​ใน​ราช‌อุทยาน แต่​ฮา‌มาน​ยัง​อยู่​เพื่อ​ทูล‍ขอ​ชีวิต​จาก​พระ‍ราชินี​เอส‌เธอร์ เพราะ​เขา​เห็น​ว่า​กษัตริย์​ทรง​มุ่ง‍ร้าย​ต่อ​เขา​แล้ว </span>
    <span class="v17_7_8"><sup id="Esth.7.8" class="v17_7_8">8</sup>เมื่อ​กษัตริย์​เสด็จ​กลับ​จาก​ราช‌อุทยาน​มา​ยัง​ที่​ซึ่ง​ดื่ม​เหล้า‍องุ่น ฮา‌มาน​ยัง​กราบ​อยู่​ที่​พระ‍แท่น​ซึ่ง​พระ‍นาง​เอส‌เธอร์​ประ‌ทับ​อยู่​นั้น กษัตริย์​ตรัส​ว่า “เขา​ยัง​จะ​ข่ม‍ขืน​พระ‍ราชินี​ต่อ‍หน้า‍ต่อ‍ตา​เรา​ใน​บ้าน​ของ​เรา​หรือ?” พอ​พระ‍ดำรัส​หลุด​จาก​พระ‍โอษฐ์​กษัตริย์ พวก‍เขา​ก็​มา​คลุม​หน้า​ฮา‌มาน </span>
    <span class="v17_7_9"><sup id="Esth.7.9" class="v17_7_9">9</sup>ฮาร‌โบ‌นา​ขันที​คน​หนึ่ง​ที่​อยู่​เฉพาะ‍พระ‍พักตร์​กษัตริย์​ทูล​ว่า “ดู‍สิ ตะ‌แลง‍แกง​สูง​ยี่‍สิบ‍สอง​เมตร​ซึ่ง​ฮา‌มาน​เตรียม​ไว้​สำหรับ​โมร‌เด‌คัย ผู้​ทูล​ราย‍งาน​และ​ช่วย​ชีวิต​กษัตริย์​ก็​ยัง​ตั้ง​อยู่​ที่​บ้าน​ของ​ฮา‌มาน” กษัตริย์​ตรัส​ว่า “แขวน​คอ​มัน​บน​นั้น​แหละ” </span>
    <span class="v17_7_10"><sup id="Esth.7.10" class="v17_7_10">10</sup>พวก‍เขา​ก็​แขวน​คอ​ฮา‌มาน​บน​ตะ‌แลง‍แกง​ซึ่ง​ฮา‌มาน​เตรียม​ไว้​สำหรับ​โมร‌เด‌คัย แล้ว​พระ‍พิโรธ​ของ​กษัตริย์​ก็​สงบ​ลง</span>
  </p>
</div>
<h2 id="Esth.8">เอเสเธอร์ 8</h2>
<div class="chapter">
  <h3 class="s">พระ‍นาง​เอส‌เธอร์​ช่วย​ชีวิต​พวก​ยิว</h3>
  <p class="p"><span class="v17_8_1"><sup id="Esth.8.1" class="v17_8_1">1</sup>ใน​วัน‍นั้น กษัตริย์​อา‌หสุ‌เอ‌รัส​ประ‌ทาน บ้าน​ของ​ฮา‌มาน​ศัตรู​ของ​พวก​ยิว​แก่​พระ‍ราชินี​เอส‌เธอร์ โมร‌เด‌คัย​ก็​เข้า‍เฝ้า​กษัตริย์ เพราะ​พระ‍นาง​เอส‌เธอร์​ได้​ทูล​ว่า​ท่าน​เป็น​อะไร​กับ​พระ‍นาง </span><span class="v17_8_2"><sup id="Esth.8.2" class="v17_8_2">2</sup>กษัตริย์​จึง​ถอด​แหวน‍ตรา​ซึ่ง​พระ‍องค์​ทรง​เอา​มา​จาก​ฮา‌มาน​และ​ประ‌ทาน​แก่​โมร‌เด‌คัย ส่วน​พระ‍นาง​เอส‌เธอร์​ก็​ทรง​ตั้ง​โมร‌เด‌คัย​เป็น​ใหญ่​เหนือ​บ้าน​ของ​ฮา‌มาน</span></p>
  <p class="p"><span class="v17_8_3"><sup id="Esth.8.3" class="v17_8_3">3</sup>แล้ว​พระ‍นาง​เอส‌เธอร์​ทูล​กษัตริย์​อีก พระ‍นาง​กราบ‍ลง​ที่​พระ‍บาท​ของ​พระ‍องค์ และ​วิง‍วอน​พระ‍องค์​ด้วย​น้ำ‍พระ‍เนตร เพื่อ​ขอ​ให้​ยุติ​แผน​ชั่ว​ของ​ฮา‌มาน คน​อา‌กัก และ​การ​คิด‍ร้าย​ต่อ​พวก​ยิว​เสีย </span><span class="v17_8_4"><sup id="Esth.8.4" class="v17_8_4">4</sup>กษัตริย์​จึง​ยื่น​พระ‍คทา‍สุวรรณ​แก่​พระ‍นาง​เอส‌เธอร์ พระ‍นาง​เอส‌เธอร์​ก็​ทรง​ลุก‍ขึ้น​ยืน​เฝ้า​กษัตริย์ </span><span class="v17_8_5"><sup id="Esth.8.5" class="v17_8_5">5</sup>พระ‍นาง​ทูล​ว่า “ถ้า​เป็น​ที่​พอ‍พระ‍ทัย​กษัตริย์ และ​ถ้า​หม่อม‍ฉัน​เป็น​ที่​โปรด‍ปราน​ต่อ‍พระ‍พักตร์​ของ​พระ‍องค์‍ท่าน ถ้า​สิ่ง‍นั้น​ถูก‍ต้อง​เหมาะ‍สม​ต่อ‍พระ‍พักตร์​กษัตริย์ และ​หม่อม‍ฉัน​เป็น​ที่​โปรด‍ปราน​ใน​สาย‍พระ‍เนตร​ของ​พระ‍องค์‍ท่าน ขอ​ทรง​ให้​มี​พระ‍อักษร​รับ‍สั่ง​ให้​กลับ‍ความ​ใน​จด‍หมาย​ซึ่ง​ฮา‌มาน​บุตร​ฮัม‌เม‌ดา‌ธา คน​อา‌กัก ได้​คิด​และ​เขียน​ขึ้น​เพื่อ​ทำ‍ลาย​พวก​ยิว​ที่​อยู่​ใน​มณฑล​ทั้ง‍สิ้น​ของ​กษัตริย์ </span><span class="v17_8_6"><sup id="Esth.8.6" class="v17_8_6">6</sup>เพราะ​หม่อม‍ฉัน​จะ​ทน​ดู​เหตุ‍ร้าย​มา​ถึง​ชน‍ชาติ​ของ​หม่อม‍ฉัน​ได้​อย่าง‍ไร? หม่อม‍ฉัน​จะ​ทน​ดู​การ​ทำ‍ลาย​ญาติ‍พี่‍น้อง​ของ​หม่อม‍ฉัน​ได้​อย่าง‍ไร?” </span><span class="v17_8_7"><sup id="Esth.8.7" class="v17_8_7">7</sup>กษัตริย์​อา‌หสุ‌เอ‌รัส​จึง​ตรัส​กับ​พระ‍ราชินี​เอส‌เธอร์​และ​กับ​โมร‌เด‌คัย​คน​ยิว​ว่า “ดู‍สิ เรา​มอบ​บ้าน​ของ​ฮา‌มาน​แก่​พระ‍นาง​เอส‌เธอร์​แล้ว และ​พวก‍เขา​ก็​แขวน​คอ​มัน​บน​ตะ‌แลง‍แกง เพราะ​มัน​ยื่น‍มือ​ออก​ทำ‍ร้าย​พวก​ยิว </span><span class="v17_8_8"><sup id="Esth.8.8" class="v17_8_8">8</sup>พวก‍ท่าน​จง​เขียน​เกี่ยว‍กับ​พวก​ยิว​ตาม​ที่​เห็น​ว่า​ดี ใน​นาม​ของ​กษัตริย์​และ​ประ‌ทับ​ตรา​ด้วย​แหวน‍ตรา​ของ​กษัตริย์ เพราะ​ว่า​กฤษ‌ฎีกา​ที่​เขียน​ใน​นาม​ของ​กษัตริย์ และ​ประ‌ทับ​ตรา​ด้วย​แหวน‍ตรา​ของ​กษัตริย์ จะ​เปลี่ยน​กลับ​ไม่‍ได้”</span></p>
  <p class="p"><span class="v17_8_9"><sup id="Esth.8.9" class="v17_8_9">9</sup>แล้ว​พระ‍องค์​ทรง​เรียก​ราช‌อา‌ลักษณ์​เข้า‍มา​ใน​เวลา​นั้น ใน​เดือน​ที่​สาม คือ​เดือน​สิ‌วัน  ณ วัน‍ที่​ยี่‍สิบ‍สาม และ​ให้​เขียน​กฤษ‌ฎีกา​ตาม​ที่​โมร‌เด‌คัย​บัญชา​ทุก‍ประ‌การ ส่ง​ถึง​พวก​ยิว ถึง​บรร‌ดา​สมุห‌เท‌ศา‌ภิบาล และ​พวก​ข้า‍หลวง​และ​เจ้า‍นาย​แห่ง​มณฑล ตั้ง‍แต่​อินเดีย​ถึง​คูช 127 มณฑล ไป​ถึง​ทุก​มณฑล​เป็น​ตัว​อักษร​ของ​มณฑล​นั้น และ​ถึง​ชน​ทุก​ชาติ​เป็น​ภาษา​ของ​เขา และ​ถึง​พวก​ยิว​เป็น​ตัว​อักษร​และ​ภาษา​ของ​เขา </span><span class="v17_8_10"><sup id="Esth.8.10" class="v17_8_10">10</sup>และ​โมร‌เด‌คัย​เขียน​ใน​พระ‍นาม​ของ​กษัตริย์​อา‌หสุ‌เอ‌รัส​และ​ประ‌ทับ‍ตรา​ด้วย​แหวน‍ตรา​ของ​กษัตริย์ และ​ส่ง​จด‍หมาย​นั้น​ไป​โดย​ผู้‍ถือ‍สาร​ที่​ขึ้น​ม้า‍เร็ว​ซึ่ง​เป็น​พันธุ์​ม้า‍หลวง </span><span class="v17_8_11"><sup id="Esth.8.11" class="v17_8_11">11</sup>ตาม​จด‍หมาย​เหล่า‍นี้​กษัตริย์​ทรง​อนุญาต​ให้​พวก​ยิว​ผู้​อยู่​ใน​ทุก​เมือง​มา​ชุม‌นุม​กัน​เพื่อ​ป้อง‍กัน​ชีวิต​ของ​ตน เพื่อ​ทำ‍ลาย เพื่อ​สัง‌หาร​และ​เพื่อ​ล้าง‍ผลาญ​กอง​กำลัง​ทั้ง‍สิ้น​ของ​ประ‌ชา‍ชน​หรือ​ของ​มณฑล ซึ่ง​จะ​มา​ทำ‍ร้าย​พวก‍เขา​ทั้ง​เด็ก​และ​ผู้‍หญิง และ​มา​ปล้น​ข้าว‍ของ​ของ​พวก‍เขา​ไป  </span><span class="v17_8_12"><sup id="Esth.8.12" class="v17_8_12">12</sup>ภาย‍ใน​วัน​เดียว​ใน​ทุก​มณฑล​ของ​กษัตริย์​อา‌หสุ‌เอ‌รัส​คือ วัน‍ที่​สิบ‍สาม​เดือน​สิบ‍สอง คือ​เดือน​อา‌ดาร์  </span><span class="v17_8_13"><sup id="Esth.8.13" class="v17_8_13">13</sup>สำเนา​ของ​หนัง‌สือ​ที่​เขียน​นั้น​จะ​ต้อง​ออก​เป็น​กฤษ‌ฎีกา​ใน​ทุก​มณฑล และ​แจ้ง​ให้​ประ‌ชา‍ชน​ทุก​คน​ทราบ และ​ให้​พวก​ยิว​พร้อม​กัน​ใน​วัน‍นั้น​เพื่อ​แก้‍แค้น​ศัตรู​ของ​ตน </span><span class="v17_8_14"><sup id="Esth.8.14" class="v17_8_14">14</sup>ผู้‍ถือ‍สาร​จึง​ขึ้น​ม้า‍หลวง รีบ‍เร่ง​ขี่​ไป​ตาม​พระ‍บัญชา​ของ​กษัตริย์ กฤษ‌ฎีกา​นั้น​ออก​ใน​สุ‌สา‍เมือง‍ป้อม</span></p>
  <p class="p"><span class="v17_8_15"><sup id="Esth.8.15" class="v17_8_15">15</sup>ขณะ‍ที่​โมร‌เด‌คัย​ออก​ไป​พ้น​พระ‍พักตร์​กษัตริย์ ท่าน​สวม​ฉลอง‍พระ‍องค์​สี‍ฟ้า​และ​สี‍ขาว พร้อม​กับ​มงกุฎ​ทอง‍คำ​ใหญ่​และ​เสื้อ‍คลุม​ผ้า‍ป่าน​สี‍ม่วง ส่วน​ชาว‍เมือง​สุ‌สา​ก็​โห่‍ร้อง​ยิน​ดี </span><span class="v17_8_16"><sup id="Esth.8.16" class="v17_8_16">16</sup>พวก​ยิว​มี​ความ​สุข ความ​ยินดี ความ​ชื่น‍บาน​และ​เกียรติ </span><span class="v17_8_17"><sup id="Esth.8.17" class="v17_8_17">17</sup>ใน​ทุก​มณฑล​ทุก​เมือง ไม่​ว่า​ที่​ใด​ที่​พระ‍บัญชา​ของ​กษัตริย์​และ​กฤษ‌ฎีกา​ของ​พระ‍องค์​มา​ถึง ก็​มี​ความ​ยิน​ดี​และ​ความ​ชื่น‍บาน​ท่าม‍กลาง​พวก​ยิว มี​การ​เลี้ยง​และ​วัน​รื่น‍เริง คน​จำ‌นวน​มาก​มา​จาก​ชน​หลาย​ชาติ​ของ​ประ‌เทศ​ก็​เข้า​เป็น​ยิว เพราะ​ความ​กลัว​พวก​ยิว​ครอบ‍งำ​พวก‍เขา</span></p>
</div>
<h2 id="Esth.9">เอเสเธอร์ 9</h2>
<div class="chapter">
  <h3 class="s">ศัตรู​ของ​พวก​ยิว​พินาศ</h3>
  <p class="p"><span class="v17_9_1"><sup id="Esth.9.1" class="v17_9_1">1</sup>ใน​วัน‍ที่​สิบ‍สาม​เดือน​สิบ‍สอง​คือ​เดือน​อา‌ดาร์ วัน‍ที่​จะ​ปฏิ‌บัติ​ตาม​พระ‍บัญชา​และ​กฤษ‌ฎีกา​ของ​กษัตริย์ ใน​วัน‍นั้น​เอง​ที่​ศัตรู​ของ​พวก​ยิว​หวัง​จะ​มี​อำนาจ​เหนือ​พวก​ยิว แต่​กลับ​กลาย​เป็น​วัน‍ที่​พวก​ยิว​ได้​มี​อำนาจ​เหนือ​พวก​ที่​เกลียด‍ชัง​พวก‍เขา </span><span class="v17_9_2"><sup id="Esth.9.2" class="v17_9_2">2</sup>พวก​ยิว​ได้​ชุม‌นุม​กัน​ตาม​เมือง​ต่างๆ ใน​ทุก​มณฑล​ของ​กษัตริย์​อา‌หสุ‌เอ‌รัส เพื่อ​จะ​ฆ่า​บรร‌ดา​คน​ที่​หา​ทาง​ทำ‍ร้าย​พวก‍เขา ไม่‍มี​ใคร​ต่อ‍ต้าน​พวก‍เขา​ได้ เพราะ​ความ​กลัว​พวก​ยิว​ครอบ‍งำ​ชน​ทุก​ชาติ </span><span class="v17_9_3"><sup id="Esth.9.3" class="v17_9_3">3</sup>เจ้า‍นาย​ทั้ง‍ปวง​ของ​มณฑล​และ​สมุห‌เท‌ศา‌ภิบาล และ​พวก​ข้า‍หลวง​และ​เจ้า‍หน้า‍ที่​โครง‍การ​หลวง ก็​ช่วย​พวก​ยิว​ด้วย เพราะ​ความ​กลัว​โมร‌เด‌คัย​ครอบ‍งำ​พวก‍เขา </span><span class="v17_9_4"><sup id="Esth.9.4" class="v17_9_4">4</sup>เพราะ​โมร‌เด‌คัย​เป็น​ใหญ่​อยู่​ใน​พระ‍ราช‌วัง และ​ชื่อ‍เสียง​ของ​ท่าน​เลื่อง‍ลือ​ไป​ทั่ว​ทุก​มณฑล เพราะ​ชาย​ที่​ชื่อ​โมร‌เด‌คัย​นั้น​มี​อำนาจ​มาก​ยิ่ง‍ขึ้น​ทุก‍ที </span><span class="v17_9_5"><sup id="Esth.9.5" class="v17_9_5">5</sup>พวก​ยิว​จึง​โจม‍ตี​ศัตรู​ทั้ง‍หมด​ของ​ตน​ด้วย​ดาบ ฆ่า​และ​ทำ‍ลาย และ​ทำ​แก่​ผู้​ที่​เกลียด‍ชัง​พวก‍เขา​ตาม‍ใจ‍ชอบ </span><span class="v17_9_6"><sup id="Esth.9.6" class="v17_9_6">6</sup>ใน​สุ‌สา‍เมือง‍ป้อม พวก​ยิว​ได้​ฆ่า​และ​ทำ‍ลาย‍ล้าง​เสีย 500 คน </span><span class="v17_9_7"><sup id="Esth.9.7" class="v17_9_7">7</sup>ได้​ฆ่า​ปาร‌ชัน‌ดา‌ธา ดาล‌โฟน อัส‌ปา‌ธา </span><span class="v17_9_8"><sup id="Esth.9.8" class="v17_9_8">8</sup>และ​โป‌รา‌ธา อา‌ดัล‌ยา อา‌รี‌ดา‌ธา </span><span class="v17_9_9"><sup id="Esth.9.9" class="v17_9_9">9</sup>และ​ปาร‌มัช‌ทา อา‌รี‌สัย อา‌รี‌ดัย​และ​ไว‌ซา‌ธา </span><span class="v17_9_10"><sup id="Esth.9.10" class="v17_9_10">10</sup>คือ​พวก‍เขา​ได้​ฆ่า​บุตร‍ชาย​ทั้ง​สิบ​ของ​ฮา‌มาน​บุตร​ฮัม‌เม‌ดา‌ธา ศัตรู​ของ​พวก​ยิว แต่​ไม่‍ได้​ปล้น​ข้าว‍ของ</span></p>
  <p class="p"><span class="v17_9_11"><sup id="Esth.9.11" class="v17_9_11">11</sup>ใน​วัน‍นั้น​จำ‌นวน​คน​ที่​ถูก​ฆ่า​ใน​สุ‌สา‍เมือง‍ป้อม​ก็​ถูก​นำ​มา​เสนอ​กษัตริย์ </span><span class="v17_9_12"><sup id="Esth.9.12" class="v17_9_12">12</sup>กษัตริย์​จึง​ตรัส​กับ​พระ‍ราชินี​เอส‌เธอร์​ว่า “พวก​ยิว​ได้​ฆ่า​เสีย 500 คน​ใน​สุ‌สา‍เมือง‍ป้อม รวม​ทั้ง​บุตร‍ชาย​ทั้ง​สิบ​คน​ของ​ฮา‌มาน​ด้วย ใน​มณฑล​ที่​เหลือ​อยู่​ของ​กษัตริย์ พวก‍เขา​ได้​ทำ​อะไร​กัน? บัด‍นี้​เธอ​จะ​ร้อง‍ขอ​อะไร? เรา​จะ​ให้​เธอ คำ‍ทูล​ขอ​ของ​เธอ​จะ​ทูล​ขอ​อะไร​อีก? เรา​ก็​จะ​ทำ​ให้​สำเร็จ” </span><span class="v17_9_13"><sup id="Esth.9.13" class="v17_9_13">13</sup>พระ‍นาง​เอส‌เธอร์​ทูล​ว่า “ถ้า​เป็น​ที่​พอ‍พระ‍ทัย​กษัตริย์ ใน​วัน‍พรุ่ง‍นี้ ขอ​ให้​พวก​ยิว​ที่​อยู่​ใน​สุ‌สา ได้​ทำ​ตาม​กฤษ‌ฎีกา​ของ​วัน‍นี้ และ​ขอ​ให้​แขวน​คอ​บุตร‍ชาย​ทั้ง​สิบ​ของ​ฮา‌มาน​บน​ตะ‌แลง‍แกง” </span><span class="v17_9_14"><sup id="Esth.9.14" class="v17_9_14">14</sup>กษัตริย์​จึง​ทรง​บัญชา​ให้​ทำ​เช่น‍นั้น มี​กฤษ‌ฎีกา​ออก​ใน​สุ‌สา และ​พวก‍เขา​แขวน​คอ​บุตร​ทั้ง​สิบ​คน​ของ​ฮา‌มาน </span><span class="v17_9_15"><sup id="Esth.9.15" class="v17_9_15">15</sup>พวก​ยิว​ที่​อยู่​ใน​สุ‌สา​ชุม‌นุม‍กัน​ใน​วัน‍ที่​สิบ‍สี่ เดือน​อา‌ดาร์​ด้วย และ​ได้​ฆ่า 300 คน​ใน​สุ‌สา แต่​พวก‍เขา​ไม่‍ได้​ปล้น​เอา​ข้าว‍ของ</span></p>
  <p class="p"><span class="v17_9_16"><sup id="Esth.9.16" class="v17_9_16">16</sup>ส่วน​พวก​ยิว​อื่นๆ ซึ่ง​อยู่​ใน​มณฑล​ต่างๆ ของ​กษัตริย์​ก็​ชุม‌นุม​กัน​เพื่อ​ปก‍ป้อง​ชีวิต​ให้​พ้น​จาก​ศัตรู  และ​ฆ่า​ผู้​ที่​เกลียด‍ชัง​พวก‍เขา​เสีย 75,000 คน แต่​ไม่‍ได้​ปล้น​ข้าว‍ของ </span><span class="v17_9_17"><sup id="Esth.9.17" class="v17_9_17">17</sup>เหตุ​นี้​เกิด‍ขึ้น​ใน​วัน‍ที่​สิบ‍สาม​เดือน​อา‌ดาร์ และ​ใน​วัน‍ที่​สิบ‍สี่​พวก‍เขา​หยุด‍พัก และ​ทำ​วัน‍นั้น​ให้​เป็น​วัน​กิน​เลี้ยง​และ​วัน​ยินดี</span></p>
  <h3 class="s">เริ่ม‍ต้น​เทศ‌กาล​ปู‌ริม</h3>
  <p class="p"><span class="v17_9_18"><sup id="Esth.9.18" class="v17_9_18">18</sup>แต่​พวก​ยิว​ที่​อยู่​ใน​สุ‌สา​ชุม‌นุม​กัน​ใน​วัน‍ที่​สิบ‍สาม​และ​วัน‍ที่​สิบ‍สี่ และ​หยุด‍พัก​ใน​วัน‍ที่​สิบ‍ห้า ทำ​วัน‍นั้น​ให้​เป็น​วัน​กิน​เลี้ยง​และ​วัน​ยินดี </span><span class="v17_9_19"><sup id="Esth.9.19" class="v17_9_19">19</sup>เพราะ‍ฉะนั้น พวก​ยิว​ใน​ชน‌บท​ที่​อยู่​ตาม​เมือง​รอบ​นอก​ได้​ทำ​วัน‍ที่​สิบ‍สี่​ของ​เดือน​อา‌ดาร์​ให้​เป็น​วัน​ยินดี​และ​วัน​กิน​เลี้ยง และ​เป็น​วัน​รื่น‍เริง และ​เป็น​วัน‍ที่​ส่ง​ของ‍ขวัญ​ไป​ให้​กัน​และ​กัน</span></p>
  <p class="p"><span class="v17_9_20"><sup id="Esth.9.20" class="v17_9_20">20</sup>และ​โมร‌เด‌คัย​บัน‌ทึก​เหตุ‍การณ์​เหล่า‍นี้​และ​ส่ง​จด‍หมาย​ไป​ยัง​พวก​ยิว​ทั้ง‍หมด ผู้​อยู่​ใน​มณฑล​ทั้ง‍ปวง​ของ​กษัตริย์​อา‌หสุ‌เอ‌รัส ทั้ง​ใกล้​และ​ไกล </span><span class="v17_9_21"><sup id="Esth.9.21" class="v17_9_21">21</sup>ชัก‍ชวน​พวก‍เขา​ให้​ถือ​วัน‍ที่​สิบ‍สี่​เดือน​อา‌ดาร์ และ​วัน‍ที่​สิบ‍ห้า​เดือน​เดียว‍กัน​ทุกๆ ปี </span><span class="v17_9_22"><sup id="Esth.9.22" class="v17_9_22">22</sup>เป็น​วัน‍ที่​พวก​ยิว​พ้น​จาก​ศัตรู และ​เป็น​เดือน​ที่​เปลี่ยน​ความ​โศก‍เศร้า​เป็น​ความ​ยินดี และ​การ​คร่ำ‍ครวญ​เป็น​วัน​รื่น‍เริง​ให้​แก่​พวก‍เขา และ​ให้​พวก‍เขา​ถือ​เป็น​วัน​เลี้ยง‍ฉลอง​และ​วัน​ยินดี เป็น​วัน‍ที่​ส่ง​ของ‍ขวัญ​แก่​กัน​และ​กัน และ​ให้​ของ‍ขวัญ​แก่​คน‍จน</span></p>
  <p class="p"><span class="v17_9_23"><sup id="Esth.9.23" class="v17_9_23">23</sup>พวก​ยิว​จึง​ตก‍ลง​ทำ​ตาม​ที่​พวก‍เขา​เริ่ม‍ต้น​ไว้​แล้ว และ​ตาม​ที่​โมร‌เด‌คัย​เขียน​ไป​ถึง​พวก‍เขา </span><span class="v17_9_24"><sup id="Esth.9.24" class="v17_9_24">24</sup>เพราะ​ฮา‌มาน​บุตร​ฮัม‌เม‌ดา‌ธา คน​อา‌กัก ศัตรู​ของ​พวก​ยิว​ทั้ง‍ปวง ได้​ปอง‍ร้าย​ต่อ​พวก​ยิว​เพื่อ​ทำ‍ลาย​พวก‍เขา​และ​ได้​ทอด​สลาก  เพื่อ​ล้าง‍ผลาญ​และ​ทำ‍ลาย​พวก‍เขา </span><span class="v17_9_25"><sup id="Esth.9.25" class="v17_9_25">25</sup>แต่​เมื่อ​พระ‍นาง​เอส‌เธอร์​เข้า‍เฝ้า​กษัตริย์ พระ‍องค์​รับ‍สั่ง​เป็น​ลาย‍ลักษณ์‍อักษร​ให้​แผน‍การ​ร้าย​ซึ่ง​ฮา‌มาน​ได้​คิด​ต่อ​พวก​ยิว​นั้น​กลับ​ตก​ลง​บน​ศีรษะ​ของ​เขา​เอง และ​ให้​ตัว​เขา​กับ​บุตร​ของ​เขา​ถูก​แขวน​บน​ตะ‌แลง‍แกง </span><span class="v17_9_26"><sup id="Esth.9.26" class="v17_9_26">26</sup>เพราะ‍ฉะนั้น พวก‍เขา​จึง​เรียก​วัน​เหล่า‍นี้​ว่า​ปู‌ริม ตาม​คำ “ปูร์” ดัง‍นั้น เพราะ​ทุก‍อย่าง​ที่​เขียน​ไว้​ใน​จด‍หมาย​นี้ และ​เพราะ​สิ่ง​ที่​พวก​ยิว​พบ​เห็น​ใน​เรื่อง​นี้ และ​สิ่ง​ที่​เกิด‍ขึ้น​กับ​พวก‍เขา </span><span class="v17_9_27"><sup id="Esth.9.27" class="v17_9_27">27</sup>พวก​ยิว​จึง​กำ‌หนด​และ​สัญญา​ว่า​ตัว​พวก‍เขา​เอง เชื้อ‍สาย​ของ​พวก‍เขา และ​ทุก​คน​ที่​เข้า​จารีต​ยิว  จะ​ถือ​สอง​วัน‍นี้​ดัง‍ที่​บัน‌ทึก​ไว้ และ​ตาม​วัน‍เวลา​ที่​กำ‌หนด​ไว้​ทุก​ปี​ไม่​เว้น​เลย </span><span class="v17_9_28"><sup id="Esth.9.28" class="v17_9_28">28</sup>และ​สัญญา​ว่า​จะ​จด‍จำ​วัน​ดัง‍กล่าว​นี้ และ​ถือ​ตลอด‍ทุก‍ชั่ว‍อายุ‍คน ทุก​ตระ‌กูล ทุก​มณฑล​และ​ทุก​เมือง วัน​เทศ‌กาล​ปู‌ริม​นี้​จะ​ไม่​เลิก​ถือ​ใน​ท่าม‍กลาง​พวก​ยิว หรือ​การ​ระลึก‍ถึง​วัน​เหล่า‍นี้​จะ​ไม่​สิ้น‍สุด​ไป​ใน​เชื้อ‍สาย​ของ​พวก‍เขา​เลย</span></p>
  <p class="p"><span class="v17_9_29"><sup id="Esth.9.29" class="v17_9_29">29</sup>แล้ว​พระ‍ราชินี​เอส‌เธอร์​บุตร‍หญิง​ของ​อา‌บี‌ฮา‌อิล พร้อม​กับ​โมร‌เด‌คัย​คน​ยิว ได้​เขียน​รับ‍รอง​จด‍หมาย​ฉบับ​ที่​สอง​นี้​เรื่อง​เทศ‌กาล​ปู‌ริม​อย่าง​หนัก‍แน่น  </span><span class="v17_9_30"><sup id="Esth.9.30" class="v17_9_30">30</sup>โมร‌เด‌คัย​ก็​ส่ง​จด‍หมาย​ไป​ถึง​ยิว​ทั้ง‍ปวง​ใน 127 มณฑล​ของ​อา‌หสุ‌เอ‌รัส​เป็น​คำ​อวย‍พร​ให้​อยู่​เย็น​เป็น​สุข  </span><span class="v17_9_31"><sup id="Esth.9.31" class="v17_9_31">31</sup>และ​ให้​ถือ​เทศ‌กาล​ปู‌ริม​ตาม​กำ‌หนด​เวลา ดัง‍ที่​โมร‌เด‌คัย​คน​ยิว​และ​พระ‍ราชินี​เอส‌เธอร์​มี​รับ‍สั่ง​พวก​ยิว และ​ตาม​ที่​พวก‍เขา​ตั้ง​ไว้​สำหรับ​ตน‍เอง​และ​สำหรับ​เชื้อ‍สาย​ของ​พวก‍เขา​เกี่ยว‍กับ​การ​อด‍อาหาร​และ​การ​คร่ำ‍ครวญ​ของ​พวก‍เขา </span><span class="v17_9_32"><sup id="Esth.9.32" class="v17_9_32">32</sup>พระ‍เสาว‌นีย์ ​ของ​พระ‍นาง​เอส‌เธอร์​กำ‌หนด​ระเบียบ​การ​ของ​เทศ‌กาล​ปู‌ริม​ไว้ และ​มี​บัน‌ทึก​ไว้​เป็น​ลาย‍ลักษณ์‍อักษร</span></p>
</div>
<h2 id="Esth.10">เอเสเธอร์ 10</h2>
<div class="chapter">
  <p class="p">
    <span class="v17_10_1"><sup id="Esth.10.1" class="v17_10_1">1</sup>กษัตริย์​อา‌หสุ‌เอ‌รัส มี​รับ‍สั่ง​ให้​เก็บ​ส่วย ​ทั่ว​แผ่น‍ดิน และ​หมู่​เกาะ​ใน​ทะเล  </span>
    <span class="v17_10_2"><sup id="Esth.10.2" class="v17_10_2">2</sup>พระ‍ราช‌กิจ​ทั้ง‍สิ้น​อัน​ทรง​พลา‌นุ‌ภาพ​กับ​เรื่อง‍ราว​ความ​ยิ่ง‍ใหญ่​ของ​โมร‌เด‌คัย ซึ่ง​กษัตริย์​ทรง​ยก​ท่าน​ขึ้น ไม่‍ได้​บัน‌ทึก​ไว้​ใน​หนัง‌สือ​พง‌ศาว‌ดาร​กษัตริย์​แห่ง​มี‌เดีย​และ​เปอร์‌เซีย​หรือ? </span>
    <span class="v17_10_3"><sup id="Esth.10.3" class="v17_10_3">3</sup>เพราะ​โมร‌เด‌คัย​คน​ยิว มี​ตำ‌แหน่ง​รอง​จาก​กษัตริย์​อา‌หสุ‌เอ‌รัส และ​ท่าน​เป็น​ใหญ่​ท่าม‍กลาง​พวก​ยิว และ​เป็น​ที่‍นิยม‍ชม‍ชอบ​ของ​มวล​ญาติ‍พี่‍น้อง​ของ​ท่าน เพราะ​ท่าน​แสวง‍หา​สิ่ง​ดี​ให้​ชน‍ชาติ​ของ​ท่าน และ​พูด​ให้​เกิด​สันติ‍สุข​แก่​พงศ์‍พันธุ์​ทั้ง‍สิ้น​ของ​ท่าน</span>
  </p>
</div>