<div id="2Tim">
  <h1>2 ทิโมธี</h1>
</div>
<div id="2Tim_nav">
  <p><a href="#2Tim.1">2 ทิโมธี 1</a>&nbsp;<a href="#2Tim.2">2 ทิโมธี 2</a>&nbsp;<a href="#2Tim.3">2 ทิโมธี 3</a>&nbsp;<a href="#2Tim.4">2 ทิโมธี 4</a>&nbsp;</p>
</div>
<div id="2Tim.1" class="chapter">
  <h2>2 ทิโมธี 1</h2>
  <h3 class="s">การ​ทัก‍ทาย</h3>
  <p class="p"><span class="v55_1_1"><sup id="2Tim.1.1" class="v55_1_1">1</sup>4จาก เปา‌โล ผู้​เป็น​อัคร‌ทูต​ของ​พระ‍เยซู‍คริสต์​ตาม​พระ‍ทัย​ของ​พระ‍เจ้า เพื่อ ​พระ‍สัญญา​แห่ง​ชีวิต​ที่​มี​ใน​พระ‍เยซู‍คริสต์</span></p>
  <p class="p"><span class="v55_1_2"><sup id="2Tim.1.2" class="v55_1_2">2</sup>ถึง ทิ‌โม‌ธี  บุตร​ที่‍รัก​ของ​ข้าพ‌เจ้า</span></p>
  <p class="p"><span class="v55_1_2">ขอ​พระ‍คุณ พระ‍เมตตา และ​สันติ‍สุข​จาก​พระ‍เจ้า​พระ‍บิดา และ​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา​ดำรง​อยู่​กับ​ท่าน​เถิด</span></p>
  <h3 class="s">จง‍รัก‍ภักดี​ต่อ​ข่าว‍ประ‌เสริฐ</h3>
  <p class="p"><span class="v55_1_3"><sup id="2Tim.1.3" class="v55_1_3">3</sup>ข้าพ‌เจ้า​ขอบ‍พระ‍คุณ​พระ‍เจ้า​ผู้​ที่​ข้าพ‌เจ้า​รับ‍ใช้​ด้วย​มโน‌ธรรม​อัน​บริ‌สุทธิ์​เช่น​บรรพ‌บุรุษ​ทั้ง‍หลาย​ของ​ข้าพ‌เจ้า ขณะ‍ที่​ข้าพ‌เจ้า​ระลึก‍ถึง​ท่าน​เสมอ​ใน​การ​ทูล​วิง‍วอน​ทั้ง​กลาง‍วัน​กลาง‍คืน </span><span class="v55_1_4"><sup id="2Tim.1.4" class="v55_1_4">4</sup>เมื่อ​ระลึก‍ถึง​น้ำ‍ตา​ของ​ท่าน ข้าพ‌เจ้า​ก็​อยาก​จะ​พบ​ท่าน ซึ่ง​จะ​ทำ​ให้​ข้าพ‌เจ้า​ยินดี​เป็น​อย่าง‍ยิ่ง </span><span class="v55_1_5"><sup id="2Tim.1.5" class="v55_1_5">5</sup>ข้าพ‌เจ้า​ระลึก‍ถึง​ความ​เชื่อ​อย่าง​จริง​ใจ​ของ​ท่าน​ซึ่ง​เป็น​ความ​เชื่อ​ที่​โล‌อิส​ยาย​ของ​ท่าน​มี​เป็น​คน​แรก แล้ว​มี​ใน​ยู‌นีส​มารดา​ของ​ท่าน  และ​บัด‍นี้​ข้าพ‌เจ้า​ก็​เชื่อ​ว่า​มี​อยู่​ใน​ตัว​ท่าน​ด้วย </span><span class="v55_1_6"><sup id="2Tim.1.6" class="v55_1_6">6</sup>เพราะ‍เหตุ‍นี้​ข้าพ‌เจ้า​จึง​ขอ​เตือน​ความ​จำ​ท่าน​ว่า ของ‍ประ‌ทาน​ของ​พระ‍เจ้า​ที่​มี​ใน​ตัว​ท่าน​โดย​ผ่าน​ทาง​การ​วาง​มือ​ของ​ข้าพ‌เจ้า​นั้น จง​ทำ​ให้​รุ่ง‍เรือง​ขึ้น </span><span class="v55_1_7"><sup id="2Tim.1.7" class="v55_1_7">7</sup>เพราะ‍ว่า​พระ‍เจ้า​ไม่‍ได้​ประ‌ทาน​ใจ​ที่​ขลาด‍กลัว​แก่​เรา แต่​ประ‌ทาน​ใจ​ที่​ประ‌กอบ​ด้วย​ฤทธา‌นุ‌ภาพ ความ​รัก และ​การ​บัง‍คับ​ตน‍เอง​แก่​เรา</span></p>
  <p class="p"><span class="v55_1_8"><sup id="2Tim.1.8" class="v55_1_8">8</sup>เพราะ‍ฉะนั้น​อย่า​อับอาย​ที่​เป็น​พยาน​ของ​องค์‍พระ‍ผู้‍เป็น‍เจ้า​ของ​เรา หรือ​ของ​ตัว​ข้าพ‌เจ้า​ผู้​เป็น​นัก‍โทษ​เพราะ​รับ‍ใช้​พระ‍องค์   แต่​จง​มี​ส่วน​ร่วม​กับ​ข้าพ‌เจ้า​ใน​ความ​ทุกข์‍ยาก​เพื่อ​ข่าว‍ประ‌เสริฐ โดย​อาศัย​ฤทธิ์‍เดช​ของ​พระ‍เจ้า </span><span class="v55_1_9"><sup id="2Tim.1.9" class="v55_1_9">9</sup>ผู้​ทรง​ช่วย​เรา​ให้​รอด และ​ทรง​เรียก​เรา​ด้วย​การ​ทรง​เรียก​อัน​บริ‌สุทธิ์ ไม่​ใช่​ตาม​การ​กระ‌ทำ​ของ​เรา แต่​ตาม​พระ‍ประ‌สงค์​และ​พระ‍คุณ​ของ​พระ‍องค์​เอง คือ​พระ‍คุณ​ที่​ประ‌ทาน​แก่​เรา​ใน​พระ‍เยซู‍คริสต์​ก่อน​เริ่ม‍ต้น​ของ​กาล‍เวลา </span><span class="v55_1_10"><sup id="2Tim.1.10" class="v55_1_10">10</sup>และ​บัด‍นี้​ทรง​สำแดง​ให้​ประ‌จักษ์ โดย​การ​เสด็จ​มา​ของ​พระ‍เยซู‍คริสต์​พระ​ผู้​ช่วย​ให้​รอด​ของ​เรา ผู้​ทรง​ทำ‍ลาย​ความ​ตาย​ให้​สูญ‍สิ้น และ​ทรง​ทำ​ให้​ชีวิต​และ​สภาพ​อมตะ​ปรา‌กฏ​ชัด​โดย​ทาง​ข่าว‍ประ‌เสริฐ </span><span class="v55_1_11"><sup id="2Tim.1.11" class="v55_1_11">11</sup>สำหรับ​ข่าว‍ประ‌เสริฐ​นั้น ข้าพ‌เจ้า​ได้​รับ​การ​แต่ง‍ตั้ง​ให้​เป็น​ผู้​ประ‌กาศ เป็น​อัคร‌ทูต และ​เป็น​อา‌จารย์  </span><span class="v55_1_12"><sup id="2Tim.1.12" class="v55_1_12">12</sup>เพราะ‍เหตุ‍นี้​ข้าพ‌เจ้า​จึง​ต้อง​ทน‍ทุกข์​ลำ‌บาก​เช่น‍นี้ แต่​ข้าพ‌เจ้า​ก็​ไม่​อับอาย เพราะ​ว่า​ข้าพ‌เจ้า​รู้‍จัก​พระ‍องค์​ที่​ข้าพ‌เจ้า​เชื่อ และ​ข้าพ‌เจ้า​เชื่อ‍มั่น​ว่า พระ‍องค์​ทรง​สามารถ​รักษา​สิ่ง​ที่​พระ‍องค์​ทรง​มอบ​ไว้​กับ​ข้าพ‌เจ้า  จน‍ถึง​วัน​พิพาก‌ษา ​ได้ </span><span class="v55_1_13"><sup id="2Tim.1.13" class="v55_1_13">13</sup>จง​ประ‌พฤติ​ตาม​แบบ​อย่าง​ของ​คำ‍สอน​ที่​ถูก‍ต้อง​ที่​ท่าน​ได้‍ยิน​จาก​ข้าพ‌เจ้า ด้วย​ความ​เชื่อ​และ​ความ​รัก​ซึ่ง​มี​อยู่​ใน​พระ‍เยซู‍คริสต์ </span><span class="v55_1_14"><sup id="2Tim.1.14" class="v55_1_14">14</sup>จง​รักษา​สิ่ง​ประ‌เสริฐ​ที่​ทรง​มอบ​ไว้​แก่​ท่าน โดย​พึ่ง​พระ‍วิญ‌ญาณ‍บริ‌สุทธิ์ ผู้​สถิต​ภาย‍ใน​เรา</span></p>
  <p class="p"><span class="v55_1_15"><sup id="2Tim.1.15" class="v55_1_15">15</sup>ท่าน​ก็​ทราบ​แล้ว​ว่า​ทุก​คน​ที่​อยู่​ใน​แคว้น​เอ‌เชีย​นั้น ต่าง​ก็​ผละ​จาก​ข้าพ‌เจ้า​ไป​หมด ใน​พวก​นั้น​มี​ฟี‌เจ‌ลัส​และ​เฮอร์‌โม‌เก‌เนส​รวม​อยู่​ด้วย </span><span class="v55_1_16"><sup id="2Tim.1.16" class="v55_1_16">16</sup>ขอ​องค์‍พระ‍ผู้‍เป็น‍เจ้า​ทรง​พระ​เมตตา​ต่อ​ครอบ‍ครัว​ของ​โอ‌เน‌สิ‌โฟ‌รัส​ด้วย​เถิด เนื่อง‍จาก​เขา​ทำ​ให้​ข้าพ‌เจ้า​ชื่น‍ใจ​บ่อยๆ เขา​ไม่‍มี​ความ​อับอาย​ใน​โซ่‍ตรวน​ของ​ข้าพ‌เจ้า​เลย </span><span class="v55_1_17"><sup id="2Tim.1.17" class="v55_1_17">17</sup>เพราะ​เมื่อ​เขา​มา​ถึง​กรุง​โรม เขา​เสาะ‍หา​ข้าพ‌เจ้า​อย่าง​กระ‌ตือ‍รือ‌ร้น​จน​พบ </span><span class="v55_1_18"><sup id="2Tim.1.18" class="v55_1_18">18</sup>เขา​ปรน‌นิ‌บัติ​ข้าพ‌เจ้า​ที่​เมือง​เอ‌เฟ‌ซัส​มาก​เพียง‍ไร​ท่าน​ก็​รู้​ดี​อยู่​แล้ว ขอ​องค์‍พระ‍ผู้‍เป็น‍เจ้า​ประ‌ทาน​ให้​เขา​ได้​รับ‍พระ‍เมตตา​จาก​พระ‍องค์  ​ใน​วัน​พิพาก‌ษา​ด้วย​เถิด</span></p>
</div>
<div id="2Tim.2" class="chapter">
  <h2>2 ทิโมธี 2</h2>
  <h3 class="s">ทหาร​ที่​ดี​ของ​พระ‍เยซู‍คริสต์</h3>
  <p class="p"><span class="v55_2_1"><sup id="2Tim.2.1" class="v55_2_1">1</sup>เพราะ‍ฉะนั้น​บุตร​ของ​ข้าพ‌เจ้า​เอ๋ย จง​เข้ม‍แข็ง​ขึ้น​ด้วย​พระ‍คุณ​ซึ่ง​มี​อยู่​ใน​พระ‍เยซู‍คริสต์ </span><span class="v55_2_2"><sup id="2Tim.2.2" class="v55_2_2">2</sup>จง​มอบ​คำ‍สอน​เหล่า‍นั้น​ซึ่ง​ท่าน​ได้‍ยิน​จาก​ข้าพ‌เจ้า​ต่อ‍หน้า​พยาน​หลายๆ คน​ไว้​กับ​บรร‌ดา​คน​ซื่อ‍สัตย์​ที่​สามารถ​สอน​คน​อื่น​ได้​ด้วย </span><span class="v55_2_3"><sup id="2Tim.2.3" class="v55_2_3">3</sup>จง​มี​ส่วน​ร่วม​ใน​ความ​ทุกข์‍ยาก​เหมือน​ทหาร​ที่​ดี​ของ​พระ‍เยซู‍คริสต์ </span><span class="v55_2_4"><sup id="2Tim.2.4" class="v55_2_4">4</sup>ทหาร​ประ‌จำ‍การ​ย่อม​ไม่​ไป​พัว‍พัน​กับ​การ‍งาน​ฝ่าย​พล‍เรือน เพราะ​เขา​มุ่ง​ที่​จะ​ทำ​ให้​ผู้‍บัง‍คับ‍บัญชา​พอ‍ใจ </span><span class="v55_2_5"><sup id="2Tim.2.5" class="v55_2_5">5</sup>และ​นัก‍กีฬา​ย่อม​ไม่‍ได้​รางวัล ​ถ้า​เขา​ไม่​แข่ง‍ขัน​ตาม​กติ‌กา </span><span class="v55_2_6"><sup id="2Tim.2.6" class="v55_2_6">6</sup>กสิกร​ที่​ตราก‌ตรำ​ย่อม​สม‍ควร​ได้​รับ​ผลิต‍ผล​เป็น​คน​แรก </span><span class="v55_2_7"><sup id="2Tim.2.7" class="v55_2_7">7</sup>จง​ใคร่‍ครวญ​ถึง​สิ่ง​ที่​ข้าพ‌เจ้า​พูด เพราะ​องค์‍พระ‍ผู้‍เป็น‍เจ้า​จะ​ประ‌ทาน​ความ​เข้า‍ใจ​แก่​ท่าน​ใน​ทุกๆ สิ่ง</span></p>
  <p class="p"><span class="v55_2_8"><sup id="2Tim.2.8" class="v55_2_8">8</sup>จง​ระลึก‍ถึง​พระ‍เยซู‍คริสต์ ผู้​ที่​พระ‍เจ้า​ทรง​ทำ​ให้​เป็น​ขึ้น​จาก​ตาย ทรง​สืบ‍เชื้อ‍สาย​จาก​ดาวิด ตาม​ข่าว‍ประ‌เสริฐ​ที่​ข้าพ‌เจ้า​ประ‌กาศ </span><span class="v55_2_9"><sup id="2Tim.2.9" class="v55_2_9">9</sup>และ​เพราะ​ข่าว‍ประ‌เสริฐ​นี้ ข้าพ‌เจ้า​จึง​ทน‍ทุกข์​กระ‌ทั่ง​ถูก​ล่าม‍โซ่​เหมือน​กับ​ผู้‍ร้าย แต่​พระ‍วจนะ​ของ​พระ‍เจ้า​นั้น​ไม่​อาจ​ถูก​ล่าม‍โซ่​ไว้​ได้ </span><span class="v55_2_10"><sup id="2Tim.2.10" class="v55_2_10">10</sup>เพราะ‍เหตุ‍นี้​ข้าพ‌เจ้า​จึง​ยอม​สู้‍ทน​ทุก‍อย่าง เพราะ​เห็น​แก่​พวก​ที่​ทรง​เลือก​ไว้​นั้น เพื่อ​เขา‍ทั้ง‍หลาย​จะ​ได้​รับ​ความ​รอด​ที่​มี​อยู่​ใน​พระ‍เยซู‍คริสต์​พร้อม​ทั้ง​ศักดิ์‍ศรี​นิ‌รันดร์</span></p>
  <p class="q1"><span class="v55_2_11"><sup id="2Tim.2.11" class="v55_2_11">11</sup>คำ​กล่าว​นี้​สัตย์‍จริง</span></p>
  <p class="q1"><span class="v55_2_11">คือ​ถ้า​เรา​ตาย​กับ​พระ‍องค์​แล้ว เรา​ก็​จะ​มี​ชีวิต​อยู่​กับ​พระ‍องค์</span></p>
  <p class="q1"><span class="v55_2_12"><sup id="2Tim.2.12" class="v55_2_12">12</sup>ถ้า​เรา​สู้‍ทน เรา​ก็​จะ​ได้​ครอง​ร่วม​กับ​พระ‍องค์</span></p>
  <p class="q1"><span class="v55_2_12">ถ้า​เรา​ไม่​ยอม‍รับ​พระ‍องค์ พระ‍องค์​ก็​จะ​ไม่​ทรง​ยอม‍รับ​เรา​เช่น‍กัน </span></p>
  <p class="q1"><span class="v55_2_13"><sup id="2Tim.2.13" class="v55_2_13">13</sup>ถ้า​เรา​ไม่‍มี​ความ​สัตย์‍จริง พระ‍องค์​ก็​ยัง​ทรง​ไว้​ซึ่ง​ความ​สัตย์‍จริง</span></p>
  <p class="q2"><span class="v55_2_13">เพราะ​พระ‍องค์​จะ​ไม่​ทรง​เป็น​พระ‍องค์​เอง​ไม่‍ได้ </span></p>
  <h3 class="s">คน‍งาน​ที่​พระ‍เจ้า​พอ‍พระ‍ทัย</h3>
  <p class="p"><span class="v55_2_14"><sup id="2Tim.2.14" class="v55_2_14">14</sup>จง​ให้​เขา‍ทั้ง‍หลาย​ระลึก‍ถึง​ข้อ​นี้ และ​กำ‍ชับ​เขา​เฉพาะ‍พระ‍พักตร์​พระ‍เจ้า  ไม่‍ให้​โต้‍แย้ง​กัน​เรื่อง​ถ้อย‍คำ​ซึ่ง​ไม่​เป็น​ประ‌โยชน์​เลย แต่​กลับ​ทำ‍ลาย​พวก​คน​ฟัง </span><span class="v55_2_15"><sup id="2Tim.2.15" class="v55_2_15">15</sup>จง​อุตส่าห์​ถวาย​ตัว​ท่าน​เอง​ที่​พระ‍เจ้า​ทรง​รับ‍รอง​แล้ว​แด่​พระ‍องค์ เป็น​คน‍งาน​ที่​ไม่​อับอาย สอน​พระ‍วจนะ​แห่ง​ความ​จริง​อย่าง​ถูก‍ต้อง </span><span class="v55_2_16"><sup id="2Tim.2.16" class="v55_2_16">16</sup>จง​หลีก‍เลี่ยง​คำ‍พูด​ที่​ไร้​คุณ‍ธรรม​และ​โง่‍เขลา เพราะ​คำ​พูด​อย่าง​นั้น​จะ​นำ​คน​ไป​สู่​ความ​อธรรม​มาก​ยิ่ง‍ขึ้น </span><span class="v55_2_17"><sup id="2Tim.2.17" class="v55_2_17">17</sup>และ​คำ​พูด​ของ​พวก‍เขา​จะ​แพร่​ออก​ไป​เหมือน​แผล​เนื้อ​ร้าย คน​พวก​นั้น​มี​ฮี‌เม‌เน‌อัส​กับ​ฟี‌เล‌ทัส​รวม​อยู่​ด้วย </span><span class="v55_2_18"><sup id="2Tim.2.18" class="v55_2_18">18</sup>ทั้ง‍สอง​คน​นั้น​หลง‍ไป​จาก​ความ​จริง​โดย​กล่าว​ว่า​การ​เป็น​ขึ้น​จาก​ตาย​นั้น​ผ่าน​ไป​แล้ว เขา​กำลัง​ทำ​ให้​ความ​เชื่อ​ของ​บาง‍คน​ไขว้‍เขว​ไป </span><span class="v55_2_19"><sup id="2Tim.2.19" class="v55_2_19">19</sup>แต่​ว่า​ราก‍ฐาน​อัน​แข็ง‍แกร่ง​ของ​พระ‍เจ้า​ตั้ง‍มั่น​อยู่​และ​ปรา‌กฏ​คำ​จา‌รึก​ดัง‍นี้ <span class="qt">“องค์‍พระ‍ผู้‍เป็น‍เจ้า​ทรง​รู้‍จัก​บรร‌ดา​คน​ของ​พระ‍องค์” </span> และ <span class="qt">“ให้​ทุก‍คน​ที่​ออก​พระ‍นาม​ของ​องค์‍พระ‍ผู้‍เป็น‍เจ้า​ละ‍ทิ้ง​ความ​ชั่ว”</span></span></p>
  <p class="p"><span class="v55_2_20"><sup id="2Tim.2.20" class="v55_2_20">20</sup>ใน​บ้าน​หลัง​ใหญ่​ไม่‍ได้​มี​แต่​ภาชนะ​ทอง​และ​ภาชนะ​เงิน​เท่า​นั้น แต่​มี​ภาชนะ​ไม้​และ​ภาชนะ​ดิน​ด้วย บาง‍อย่าง​นั้น​เป็น​ภาชนะ​พิเศษ บาง‍อย่าง​ก็​เป็น​ภาชนะ​ธรรม‌ดา </span><span class="v55_2_21"><sup id="2Tim.2.21" class="v55_2_21">21</sup>ถ้า​ใคร​ชำระ​ตัว​เอง​ให้​พ้น​จาก​ความ​ชั่ว​เหล่า‍นี้  เขา​ก็​จะ​เป็น​ภาชนะ​พิเศษ ซึ่ง​ชำระ​ให้​บริ‌สุทธิ์​แล้ว เหมาะ​ที่​เจ้า‍ของ​จะ​ใช้​เป็น​ประ‌โยชน์ และ​พร้อม​สำหรับ​การ​ดี​ทุก‍อย่าง </span><span class="v55_2_22"><sup id="2Tim.2.22" class="v55_2_22">22</sup>เพราะ‍ฉะนั้น​ท่าน​จง​หลีก‍หนี​จาก​ตัณ‌หา​ของ​คน‍หนุ่ม และ​จง​มุ่ง‍มั่น​ใน​ความ​ชอบ‍ธรรม ความ​เชื่อ ความ​รัก และ​สันติ‍สุข​ร่วม​กับ​พวก​ที่​ออก​พระ‍นาม​ของ​องค์‍พระ‍ผู้‍เป็น‍เจ้า​ด้วย​ใจ‍บริ‌สุทธิ์ </span><span class="v55_2_23"><sup id="2Tim.2.23" class="v55_2_23">23</sup>อย่า​ยุ่ง​เกี่ยว‍กับ​การ​ทุ่ม‍เถียง​ที่​โง่‍เขลา​และ​ไม่​เป็น​สาระ ท่าน​ก็​รู้​ว่า​สิ่ง​เหล่า‍นั้น​ทำ​ให้​เกิด​การ​ทะเลาะ​กัน </span><span class="v55_2_24"><sup id="2Tim.2.24" class="v55_2_24">24</sup>ส่วน​ผู้​รับ‍ใช้​ของ​องค์‍พระ‍ผู้‍เป็น‍เจ้า​จะ​ต้อง​ไม่​เป็น​คน​ที่​ชอบ​ทะเลาะ แต่​ต้อง​มี​ใจ​เมตตา​ต่อ​ทุก​คน เป็น​อา‌จารย์​ที่​เหมาะ‍สม​และ​มี​ความ​อดทน </span><span class="v55_2_25"><sup id="2Tim.2.25" class="v55_2_25">25</sup>แก้​ไข​ความ​คิด​เห็น​ของ​ฝ่าย​ตรง‍ข้าม​ด้วย​ความ​สุภาพ‍อ่อน‍โยน เพราะ​พระ‍เจ้า​อาจ​โปรด​ให้​พวก‍เขา​กลับ‍ใจ และ​มา​ถึง​ความ​รู้​ใน​ความ​จริง </span><span class="v55_2_26"><sup id="2Tim.2.26" class="v55_2_26">26</sup>และ​หลุด​พ้น​จาก​บ่วง​ของ​มาร ผู้​ซึ่ง​ดัก‍จับ​พวก‍เขา​ไว้​ให้​ทำ​ตาม​ความ​ประ‌สงค์​ของ​มัน </span></p>
</div>
<div id="2Tim.3" class="chapter">
  <h2>2 ทิโมธี 3</h2>
  <h3 class="s">อุป‌นิสัย​ของ​คน​ใน​วาระ‍สุด‍ท้าย</h3>
  <p class="p"><span class="v55_3_1"><sup id="2Tim.3.1" class="v55_3_1">1</sup>แต่​จง​เข้า‍ใจ​ข้อ​นี้​คือ วาระ‍สุด‍ท้าย​นั้น​จะ​เป็น​เวลา​ที่​น่า‍กลัว </span><span class="v55_3_2"><sup id="2Tim.3.2" class="v55_3_2">2</sup>เพราะ​ผู้​คน​จะ​เห็น‍แก่‍ตัว รัก​เงิน‍ทอง โอ้‍อวด หยิ่ง‍ยโส ชอบ​ดู‍หมิ่น ไม่​เชื่อ‍ฟัง​พ่อ​แม่ อก‌ตัญ‌ญู ชั่ว‍ร้าย </span><span class="v55_3_3"><sup id="2Tim.3.3" class="v55_3_3">3</sup>ไร้​มนุษย‌ธรรม ไม่‍ให้​อภัย​กัน ใส่‍ร้าย​กัน ไม่​ยับ‍ยั้ง‍ชั่ง‍ใจ ดุ‍ร้าย เกลียด‍ชัง​ความ​ดี </span><span class="v55_3_4"><sup id="2Tim.3.4" class="v55_3_4">4</sup>ทรยศ มุ‌ทะลุ โอหัง รัก​ความ​สนุก​มาก​กว่า​รัก​พระ‍เจ้า </span><span class="v55_3_5"><sup id="2Tim.3.5" class="v55_3_5">5</sup>ยึด‍ถือ​ทาง​พระ‍เจ้า​แต่​เพียง​เปลือก‍นอก แต่​ปฏิ‌เสธ​ฤทธิ์‍เดช​ของ​ทาง​นั้น จง​อย่า​เกี่ยว‍ข้อง​กับ​คน​พวก​นั้น </span><span class="v55_3_6"><sup id="2Tim.3.6" class="v55_3_6">6</sup>เพราะ​ใน​พวก​นั้น​มี​บาง‍คน​ที่​แอบ​ไป​ตาม​บ้าน แล้ว​ครอบ‍งำ​บรร‌ดา​ผู้‍หญิง​เบา‍ปัญญา​ที่​หนา​ด้วย​บาป​และ​หลง‍ใหล​ไป​ตาม​ตัณ‌หา​ต่างๆ </span><span class="v55_3_7"><sup id="2Tim.3.7" class="v55_3_7">7</sup>หญิง​พวก‍นี้​ร่ำ‍เรียน​อยู่​เสมอ แต่​ไม่​สามารถ​เข้า‍ใจ​หลัก​ความ​จริง​ได้​เลย </span><span class="v55_3_8"><sup id="2Tim.3.8" class="v55_3_8">8</sup>ยัน‌เนส​กับ​ยัม‌เบรส์​เคย​ต่อ‍ต้าน​โม‌เสส​อย่าง‍ไร  คน​พวก‍นี้​ก็​ต่อ‍ต้าน​ความ​จริง​อย่าง​นั้น จิต‍ใจ​ของ​เขา​เสื่อม‍ทราม​และ​ปราศ‌จาก​ความ​เชื่อ​ที่​แท้‍จริง </span><span class="v55_3_9"><sup id="2Tim.3.9" class="v55_3_9">9</sup>แต่​เขา​จะ​ไป​ได้​ไม่​ไกล เพราะ​ความ​โง่​ของ​พวก‍เขา​จะ​ปรา‌กฏ​ต่อ​ทุก​คน​เช่น​เดียว​กับ​ความ​โง่​ของ​ชาย​สอง​คน​นั้น</span></p>
  <h3 class="s">คำ‍กำ‍ชับ​สุด‍ท้าย​ถึง​ทิ‌โม‌ธี</h3>
  <p class="p"><span class="v55_3_10"><sup id="2Tim.3.10" class="v55_3_10">10</sup>แต่​ท่าน​ก็​ได้​ดำ‌เนิน​ตาม​สิ่ง​ต่างๆ เหล่า‍นี้​ของ​ข้าพ‌เจ้า​อยู่​แล้ว คือ​ดำ‌เนิน​ตาม​พฤติ‌กรรม เป้า‍หมาย​ชีวิต  ความ​เชื่อ ความ​อดทน ความ​รัก ความ​ทรหด​อดทน </span><span class="v55_3_11"><sup id="2Tim.3.11" class="v55_3_11">11</sup>การ​ถูก​ข่ม‍เหง และ​การ​ทน‍ทุกข์​ซึ่ง​เกิด‍ขึ้น​กับ​ข้าพ‌เจ้า​ทั้ง​ใน​เมือง​อัน‌ทิ‌โอก  เมือง​อิ‌โค‌นี‌ยูม ​และ​เมือง​ลิส‌ตรา  การ​ข่ม‍เหง​ที่​ข้าพ‌เจ้า​ทน​นั้น​มาก​เพียง‍ไร แต่​ถึง‍กระ‌นั้น​ก็​ดี องค์‍พระ‍ผู้‍เป็น‍เจ้า​โปรด​ให้​ข้าพ‌เจ้า​รอด‍พ้น​จาก​ทุก‍สิ่ง </span><span class="v55_3_12"><sup id="2Tim.3.12" class="v55_3_12">12</sup>แท้‍จริง​ทุก​คน​ที่​ตั้ง‍ใจ​จะ​ดำ‌เนิน​ชีวิต​ตาม​ทาง​พระ‍เจ้า​ใน​พระ‍เยซู‍คริสต์​จะ​ถูก​ข่ม‍เหง </span><span class="v55_3_13"><sup id="2Tim.3.13" class="v55_3_13">13</sup>ใน​ขณะ‍ที่​คน​ชั่ว​และ​คน​เจ้า‍เล่ห์​จะ​เลว​ลง​กว่า​เก่า อีก‍ทั้ง​ยัง​ล่อ‍ลวง​คน​อื่น​และ​ถูก​คน​อื่น​ล่อ‍ลวง​ด้วย </span><span class="v55_3_14"><sup id="2Tim.3.14" class="v55_3_14">14</sup>แต่​ท่าน​จง​ดำ‌เนิน​ต่อ‍ไป​ใน​สิ่ง​ที่​ได้​เรียน‍รู้​แล้ว​และ​เชื่อ​อย่าง​มั่น‍คง และ​ท่าน​ก็​รู้​ว่า​ท่าน​เรียน​มา​จาก​ใคร </span><span class="v55_3_15"><sup id="2Tim.3.15" class="v55_3_15">15</sup>และ​ตั้ง‍แต่​เด็ก​มา​แล้ว ท่าน​ก็​ได้​เรียน​รู้​พระ‍คัมภีร์​อัน​ศักดิ์‍สิทธิ์ ซึ่ง​สามารถ​ให้​ปัญญา​แก่​ท่าน​ใน​เรื่อง​ความ​รอด​โดย​ความ​เชื่อ​ใน​พระ‍เยซู‍คริสต์ </span><span class="v55_3_16"><sup id="2Tim.3.16" class="v55_3_16">16</sup>พระ‍คัมภีร์​ทุก​ตอน​ได้​รับ​การ​ดล‍ใจ​จาก​พระ‍เจ้า และ ​เป็น​ประ‌โยชน์​ใน​การ​สอน การ​ตัก‍เตือน​ว่า‍กล่าว การ​แก้‍ไข​สิ่ง​ผิด และ​การ​อบรม​ใน​ความ​ชอบ‍ธรรม </span><span class="v55_3_17"><sup id="2Tim.3.17" class="v55_3_17">17</sup>เพื่อ​คน​ของ​พระ‍เจ้า​จะ​มี​ความ​สามารถ​และ​พรัก‍พร้อม​เพื่อ​การ​ดี​ทุก‍อย่าง</span></p>
</div>
<div id="2Tim.4" class="chapter">
  <h2>2 ทิโมธี 4</h2>
  <p class="p"><span class="v55_4_1"><sup id="2Tim.4.1" class="v55_4_1">1</sup>ข้าพ‌เจ้า​ขอ​เตือน​ท่าน​อย่าง​จริง‍จัง​เฉพาะ‍พระ‍พักตร์​พระ‍เจ้า​และ​พระ‍เยซู‍คริสต์​ผู้​จะ​ทรง​พิพาก‌ษา​คน​เป็น​และ​คน​ตาย และ​ขอ​เตือน​โดย​อ้าง‍ถึง​การ​มา​ปรา‌กฏ​ของ​พระ‍องค์​และ​ราช‌อาณา‌จักร​ของ​พระ‍องค์​ว่า </span><span class="v55_4_2"><sup id="2Tim.4.2" class="v55_4_2">2</sup>จง​ประ‌กาศ​พระ‍วจนะ จง​ทำ​อย่าง​ขะ‌มัก‍เขม้น​ทั้ง​ใน​ขณะ‍ที่​คน​สน‍ใจ​และ​ไม่​สน‍ใจ จง​ชัก‍ชวน ตัก‍เตือน และ​หนุน​ใจ ด้วย​ความ​อดทน​และ​ด้วย​การ​สั่ง‍สอน​อย่าง​เต็ม‍ที่ </span><span class="v55_4_3"><sup id="2Tim.4.3" class="v55_4_3">3</sup>เพราะ​จะ​ถึง​เวลา​ที่​คน​จะ​ทน​ต่อ​คำ‍สอน​ที่​ถูก‍ต้อง​ไม่‍ได้ แต่​พวก‍เขา​จะ​รวบ‍รวม​บรร‌ดา​อา‌จารย์​ไว้​สำหรับ​ตน ตาม​ความ​อยาก​ของ​ตัว​เอง​เพื่อ​สนอง​หู​ที่​คัน  </span><span class="v55_4_4"><sup id="2Tim.4.4" class="v55_4_4">4</sup>พวก‍เขา​จะ​เลิก​ฟัง​ความ​จริง​และ​หัน​ไป​ฟัง​นิยาย​ต่างๆ </span><span class="v55_4_5"><sup id="2Tim.4.5" class="v55_4_5">5</sup>แต่​ท่าน​จง​หนัก‍แน่น​มั่น‍คง​ทุก​เรื่อง จง​อดทน​ต่อ​ความ​ทุกข์‍ยาก จง​ทำ​หน้า‍ที่​ของ​ผู้‍ประ‌กาศ‍ข่าว‍ประ‌เสริฐ และ​จง​ทำ​พันธ‌กิจ​ของ​ท่าน​ให้​ครบ​บริ‌บูรณ์</span></p>
  <p class="p"><span class="v55_4_6"><sup id="2Tim.4.6" class="v55_4_6">6</sup>เพราะ​ว่า​ข้าพ‌เจ้า​ถูก​เท‍ลง​เหมือน​ดั่ง​เครื่อง‍ดื่ม​บูชา​แล้ว และ​ถึง​เวลา​ที่​ข้าพ‌เจ้า​จะ​ต้อง​จาก​ไป </span><span class="v55_4_7"><sup id="2Tim.4.7" class="v55_4_7">7</sup>ข้าพ‌เจ้า​ได้​ต่อ‍สู้​อย่าง​เต็ม​กำลัง ข้าพ‌เจ้า​ได้​วิ่ง‍แข่ง​จน​ครบ‍ถ้วน ข้าพ‌เจ้า​ได้​รักษา​ความ​เชื่อ​ไว้​แล้ว </span><span class="v55_4_8"><sup id="2Tim.4.8" class="v55_4_8">8</sup>ตั้ง‍แต่​นี้​ไป​มงกุฎ​แห่ง​ความ​ชอบ‍ธรรม​ก็​จะ​เป็น​ของ​ข้าพ‌เจ้า ซึ่ง​องค์‍พระ‍ผู้‍เป็น‍เจ้า​ผู้‍พิพาก‌ษา​ที่​ชอบ‍ธรรม​จะ​ประ‌ทาน​เป็น​รางวัล​แก่​ข้าพ‌เจ้า​ใน​วัน‍นั้น และ​ไม่​ใช่​แก่​ข้าพ‌เจ้า​ผู้​เดียว​เท่า​นั้น แต่​จะ​ประ‌ทาน​แก่​ทุก​คน​ที่​รัก​การ​เสด็จ​มา​ของ​พระ‍องค์</span></p>
  <h3 class="s">คำ‍แนะ‍นำ​ส่วน‍ตัว</h3>
  <p class="p"><span class="v55_4_9"><sup id="2Tim.4.9" class="v55_4_9">9</sup>จง​พยา‌ยาม​มา​พบ​ข้าพ‌เจ้า​โดย‍เร็ว </span><span class="v55_4_10"><sup id="2Tim.4.10" class="v55_4_10">10</sup>เพราะ​ว่า​เด‌มาส ​หลง​รัก​โลก​นี้ และ​ทิ้ง​ข้าพ‌เจ้า​ไป​ยัง​เมือง​เธ‌สะ‌โล‌นิ‌กา​แล้ว ส่วน​เครส‌เซนส์​ไป​ที่​แคว้น​กา‌ลา‌เทีย ทิ‌ตัส ไป​ที่​แคว้น​ดาล‌มา‌เทีย </span><span class="v55_4_11"><sup id="2Tim.4.11" class="v55_4_11">11</sup>มี​เพียง​ลู‌กา ​คน​เดียว​ที่​อยู่​กับ​ข้าพ‌เจ้า จง​ไป​ตาม​มา‌ระ‌โก ​และ​พา​เขา​มา​ด้วย เพราะ​เขา​เป็น​ประ‌โยชน์​ต่อ​ข้าพ‌เจ้า​ใน​พันธ‌กิจ </span><span class="v55_4_12"><sup id="2Tim.4.12" class="v55_4_12">12</sup>ข้าพ‌เจ้า​ส่ง​ที‌คิ‌กัส ​ไป​ที่​เมือง​เอ‌เฟ‌ซัส​แล้ว </span><span class="v55_4_13"><sup id="2Tim.4.13" class="v55_4_13">13</sup>เมื่อ​ท่าน​มา จง​เอา​เสื้อ‍คลุม​ซึ่ง​ข้าพ‌เจ้า​ฝาก​ไว้​กับ​คาร‌ปัส​ที่​เมือง​โตร‌อัส ​มา​ด้วย รวม​ทั้ง​หนัง‌สือ​ทั้ง‍หลาย​โดย‍เฉพาะ​ที่​เขียน​บน​แผ่น‍หนัง </span><span class="v55_4_14"><sup id="2Tim.4.14" class="v55_4_14">14</sup>อ‌เล็ก‌ซาน‌เดอร์ ​ช่าง‍ทอง‍แดง​คน​นั้น​ทำ‍ร้าย​ข้าพ‌เจ้า​อย่าง​มาก‍มาย องค์‍พระ‍ผู้‍เป็น‍เจ้า​จะ​ทรง​ลง‍โทษ​เขา​ให้​สม​กับ​การ​กระ‌ทำ​ของ​เขา  </span><span class="v55_4_15"><sup id="2Tim.4.15" class="v55_4_15">15</sup>ท่าน​จง​ระวัง​เขา​ให้​ดี​ด้วย เพราะ​เขา​คัด‍ค้าน​คำ​สอน​ของ​เรา​อย่าง​รุน‍แรง </span><span class="v55_4_16"><sup id="2Tim.4.16" class="v55_4_16">16</sup>ใน​การ​แก้‍คดี​เบื้อง‍ต้น​ของ​ข้าพ‌เจ้า​นั้น ไม่‍มี​ใคร​อยู่​เคียง‍ข้าง​ข้าพ‌เจ้า​สัก​คน​เดียว พวก‍เขา​ทิ้ง​ข้าพ‌เจ้า​ไป​หมด ขอ​อย่า​ให้​พวก‍เขา​ต้อง​รับ‍โทษ​เลย </span><span class="v55_4_17"><sup id="2Tim.4.17" class="v55_4_17">17</sup>อย่าง‍ไร​ก็​ดี​องค์‍พระ‍ผู้‍เป็น‍เจ้า​ทรง​ยืน​อยู่​ใกล้​และ​ประ‌ทาน​กำลัง​แก่​ข้าพ‌เจ้า เพื่อ​ว่า​ข่าว‍ประ‌เสริฐ​จะ​ได้​รับ​การ​ประ‌กาศ​ออก​ไป​อย่าง​เต็ม‍ที่​ผ่าน​ทาง​ข้าพ‌เจ้า และ​คน‍ต่าง‍ชาติ​ทั้ง‍หมด​จะ​ได้‍ยิน แล้ว​ข้าพ‌เจ้า​จะ​ได้​รับ​การ​ช่วย​ให้​รอด​จาก​ปาก​สิงโต </span><span class="v55_4_18"><sup id="2Tim.4.18" class="v55_4_18">18</sup>และ​องค์‍พระ‍ผู้‍เป็น‍เจ้า​จะ​โปรด​ช่วย​ข้าพ‌เจ้า​ให้​พ้น​จาก​การ‍ร้าย​ทุก‍อย่าง และ​จะ​ทรง​ช่วย​ข้าพ‌เจ้า​ให้​รอด​เข้า​สู่​อาณา‌จักร​สวรรค์​ของ​พระ‍องค์ ขอ​พระ‍สิริ​มี​แด่​พระ‍องค์​สืบๆ ไป​ชั่ว‍นิตย์‍นิ‌รันดร์ อา‌เมน</span></p>
  <h3 class="s">คำ​ทัก‍ทาย​สุด‍ท้าย</h3>
  <p class="p"><span class="v55_4_19"><sup id="2Tim.4.19" class="v55_4_19">19</sup>ขอ​ฝาก​คำ​ทัก‍ทาย​มา​ยัง​นาง​ปริส‌คา​กับ​อา‌ควิล‌ลา ​และ​คน​ใน​ครอบ‍ครัว​ของ​โอ‌เน‌สิ‌โฟ‌รัส ​ด้วย </span><span class="v55_4_20"><sup id="2Tim.4.20" class="v55_4_20">20</sup>เอ‌รัส‌ทัส ​ยัง​ค้าง​อยู่​ที่​เมือง​โค‌รินธ์ ส่วน​โตร‌ฟี‌มัส ​นั้น​นอน​ป่วย​อยู่​ขณะ‍ที่​ข้าพ‌เจ้า​ออก​จาก​เมือง​มิ‌เล‌ทัส </span><span class="v55_4_21"><sup id="2Tim.4.21" class="v55_4_21">21</sup>ขอ​ให้​ท่าน​พยา‌ยาม​มา​ถึง​ก่อน​ฤดู‍หนาว ยู‌บู‌ลัส ปู‌เดนส์ ลี‌นัส คลาว‌เดีย และ​พวก​พี่‍น้อง​ก็​ฝาก​คำ​ทัก‍ทาย​มา​ยัง​ท่าน​ด้วย </span><span class="v55_4_22"><sup id="2Tim.4.22" class="v55_4_22">22</sup>ขอ​องค์‍พระ‍ผู้‍เป็น‍เจ้า​สถิต​กับ​วิญ‌ญาณ​ของ​ท่าน</span></p>
  <p class="p"><span class="v55_4_22">ขอ​พระ‍คุณ​ดำรง​อยู่​กับ​พวก‍ท่าน​เถิด</span></p>
</div>