<h1 id="1Pet">1 เปโตร</h1>
<div id="1Pet_nav">
  <p> <a href="#1Pet.1" class="nobr">1&nbsp;เปโตร&nbsp;1</a>&nbsp;&nbsp;&nbsp; <a href="#1Pet.2" class="nobr">1&nbsp;เปโตร&nbsp;2</a>&nbsp;&nbsp;&nbsp; <a href="#1Pet.3" class="nobr">1&nbsp;เปโตร&nbsp;3</a>&nbsp;&nbsp;&nbsp; <a href="#1Pet.4" class="nobr">1&nbsp;เปโตร&nbsp;4</a>&nbsp;&nbsp;&nbsp; <a href="#1Pet.5" class="nobr">1&nbsp;เปโตร&nbsp;5</a>&nbsp;&nbsp;&nbsp;</p>
</div>
<h2 id="1Pet.1">1 เปโตร 1</h2>
<div class="chapter">
  <h3 class="s">การ​ทัก‍ทาย</h3>
  <p class="p"><span class="v60_1_1"><sup id="1Pet.1.1" class="v60_1_1">1</sup>เป‌โตร อัคร‌ทูต​ของ​พระ‍เยซู‍คริสต์</span></p>
  <p class="p"><span class="v60_1_1">เรียน ท่าน‍ทั้ง‍หลาย​ที่​เป็น​คน​ต่าง‍ด้าว ที่​ทรง​เลือก‍สรร ที่​ได้​กระ‌จัด‍กระ‌จาย​ไป​อยู่​ใน​แคว้น​ปอน‌ทัส แคว้น​กา‌ลา‌เทีย แคว้น​คัป‌ปา‌โด‌เซีย แคว้น​เอ‌เชีย และ​แคว้น​บิ‌ธี‌เนีย </span><span class="v60_1_2"><sup id="1Pet.1.2" class="v60_1_2">2</sup>ตาม​ที่​พระ‍เจ้า​พระ‍บิดา​ได้​ทรง​กำ‌หนด​ไว้​ล่วง‍หน้า  และ​พระ‍วิญ‌ญาณ​ทรง​ทำ​ให้​บริ‌สุทธิ์ เพื่อ​จะ​เชื่อ‍ฟัง​พระ‍เยซู‍คริสต์ และ​ได้​รับ​การ​ประ‌พรม​ด้วย​พระ‍โลหิต​ของ​พระ‍องค์</span></p>
  <p class="p"><span class="v60_1_2">ขอ​พระ‍คุณ​และ​สันติ‍สุข​จง​เพิ่ม‍พูน​แก่​ท่าน‍ทั้ง‍หลาย​ยิ่ง‍ขึ้น​เถิด</span></p>
  <h3 class="s">ความ​หวัง​ที่​ยั่ง‍ยืน</h3>
  <p class="p"><span class="v60_1_3"><sup id="1Pet.1.3" class="v60_1_3">3</sup>สาธุการ​แด่​พระ‍เจ้า​พระ‍บิดา​แห่ง​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา โดย​พระ‍เมตตา​ล้น‍เหลือ​ของ​พระ‍องค์ ทรง​โปรด​ให้​เรา​บัง‍เกิด‍ใหม่ เข้า​ใน​ความ​หวัง​ที่​ยั่ง‍ยืน โดย​การ​คืน‍พระ‍ชนม์​ของ​พระ‍เยซู‍คริสต์ </span><span class="v60_1_4"><sup id="1Pet.1.4" class="v60_1_4">4</sup>และ​เข้า​ใน​มรดก ซึ่ง​ไม่​เสื่อม‍สลาย​และ​ไร้​มลทิน และ​ไม่​ร่วง‍โรย ซึ่ง​ได้​เก็บ​รักษา​ไว้​ใน​สวรรค์​แล้ว​เพื่อ​พวก‍ท่าน </span><span class="v60_1_5"><sup id="1Pet.1.5" class="v60_1_5">5</sup>ผู้​ได้​รับ​การ​คุ้ม‍ครอง​โดย​ฤทธิ์‍เดช​ของ​พระ‍เจ้า​ทาง​ความ​เชื่อ​ให้​เข้า​ใน​ความ​รอด ซึ่ง​พร้อม​จะ​ปรา‌กฏ​ใน​วาระ‍สุด‍ท้าย </span><span class="v60_1_6"><sup id="1Pet.1.6" class="v60_1_6">6</sup>ใน​สิ่ง‍นี้​พวก‍ท่าน​ชื่น‍ชม​ยินดี ถึง‍แม้‍ว่า​เดี๋ยว‍นี้ จำ‍เป็น​ที่​พวก‍ท่าน​ต้อง​ทน‍ทุกข์​ใน​การ​ทด‍ลอง​ต่างๆ นานา​ชั่ว‍ระยะ‍หนึ่ง </span><span class="v60_1_7"><sup id="1Pet.1.7" class="v60_1_7">7</sup>เพื่อ​การ​ทด‍สอบ ​ความ​เชื่อ​ของ​พวก‍ท่าน (อัน​ล้ำ‍ค่า​ยิ่ง‍กว่า​ทอง‍คำ ที่​แม้‍ว่า​จะ​เสื่อม‍สลาย​ไป​ได้​ก็​ยัง​ถูก​ทด‍สอบ​ด้วย​ไฟ) จะ​นำ​ไป​สู่ ​การ​สรร‌เสริญ ศักดิ์‍ศรี และ​เกียรติ ใน​เวลา​ที่​พระ‍เยซู‍คริสต์​จะ​เสด็จ​มา​ปรา‌กฏ </span><span class="v60_1_8"><sup id="1Pet.1.8" class="v60_1_8">8</sup>พระ‍องค์​ผู้​ที่​พวก‍ท่าน​ไม่​เคย​เห็น แต่​พวก‍ท่าน​ยัง​รัก​พระ‍องค์​อยู่ แม้‍ว่า​ขณะ​นี้​พวก‍ท่าน​ไม่​เห็น​พระ‍องค์ แต่​พวก‍ท่าน​ยัง​เชื่อ​และ​ชื่น‍ชม​ยินดี ด้วย​ความ​ยินดี​เป็น​ล้น​พ้น​สุด​จะ​พรรณ‌นา </span><span class="v60_1_9"><sup id="1Pet.1.9" class="v60_1_9">9</sup>เพราะ​ได้​รับ​ความ​รอด​แห่ง​วิญ‌ญาณ‍จิต​อัน​เป็น​ผล​จาก​ความ​เชื่อ​ของ​พวก‍ท่าน </span></p>
  <p class="p"><span class="v60_1_10"><sup id="1Pet.1.10" class="v60_1_10">10</sup>พวก​ผู้‍เผย‍พระ‍วจนะ​ผู้​ได้​พยา‌กรณ์​ถึง​พระ‍คุณ​ซึ่ง​จะ​เกิด​แก่​พวก‍ท่าน ก็​ได้​เสาะ‍หา​และ​สืบ‍ค้น​อย่าง​ถี่‍ถ้วน​เกี่ยว‍กับ​เรื่อง​ความ​รอด​นี้ </span><span class="v60_1_11"><sup id="1Pet.1.11" class="v60_1_11">11</sup>พวก‍เขา​ได้​สืบ‍หา​บุค‌คล​และ​เวลา  ซึ่ง​พระ‍วิญ‌ญาณ​ของ​พระ‍คริสต์​ผู้​สถิต​อยู่​ใน​พวก‍เขา​ได้​ทรง​แจ้ง​ไว้ โดย​ทรง​บอก​ล่วง‍หน้า​ถึง​ความ​ทุกข์​ทร‌มาน​ของ​พระ‍คริสต์ และ​พระ‍สิริ​ที่​จะ​มา​ภาย‍หลัง​ความ​ทุกข์​เหล่า‍นั้น </span><span class="v60_1_12"><sup id="1Pet.1.12" class="v60_1_12">12</sup>พระ‍องค์​ทรง​เผย​ให้​ผู้‍เผย‍พระ‍วจนะ​เหล่า‍นั้น​ทราบ​ว่า พวก‍เขา​ไม่‍ได้​ปรน‌นิ‌บัติ​ตัว‍เอง​ใน​เรื่อง​เหล่า‍นี้ แต่​ปรน‌นิ‌บัติ​พวก‍ท่าน บัด‍นี้​เรื่อง​เหล่า‍นี้​ถูก​ประ‌กาศ​แก่​พวก‍ท่าน​ทาง​ผู้‍ประ‌กาศ‍ข่าว‍ประ‌เสริฐ โดย​พระ‍วิญ‌ญาณ‍บริ‌สุทธิ์​ที่​ประ‌ทาน​จาก​สวรรค์ เรื่อง​เหล่า‍นี้​เป็น​สิ่ง​ซึ่ง​พวก​ทูต‍สวรรค์​ปรารถ‌นา​จะ​ได้​ดู</span></p>
  <h3 class="s">การ​ทรง​เรียก​ให้​ดำ‌เนิน​ชีวิต​บริ‌สุทธิ์</h3>
  <p class="p"><span class="v60_1_13"><sup id="1Pet.1.13" class="v60_1_13">13</sup>เพราะ‍ฉะนั้น จง​เตรียม‍ตัว​เตรียม​ใจ​ของ​พวก‍ท่าน​ไว้​ให้​ดี จง​รู้‍จัก​ควบ‍คุม‍ตัว‍เอง จง​ตั้ง​ความ​หวัง​ทั้ง‍หมด ​ไป​ที่​พระ‍คุณ ซึ่ง​จะ​ประ‌ทาน​แก่​พวก‍ท่าน ใน​เวลา​ที่​พระ‍เยซู‍คริสต์​เสด็จ​มา​ปรา‌กฏ </span><span class="v60_1_14"><sup id="1Pet.1.14" class="v60_1_14">14</sup>เช่น​เดียว​กับ​บุตร​ที่​เชื่อ‍ฟัง อย่า​ประ‌พฤติ​ตาม​กิ‌เลส​ตัณ‌หา อัน​เกิด​จาก​ความ​โง่‍เขลา​ของ​พวก‍ท่าน​ใน​อดีต </span><span class="v60_1_15"><sup id="1Pet.1.15" class="v60_1_15">15</sup>แต่​พระ‍องค์​ผู้​ทรง​เรียก​พวก‍ท่าน​นั้น​บริ‌สุทธิ์​อย่าง‍ไร พวก‍ท่าน​เอง​ก็​จง​เป็น​คน​บริ‌สุทธิ์​ใน​ชีวิต​ทุก‍ด้าน​อย่าง‍นั้น </span><span class="v60_1_16"><sup id="1Pet.1.16" class="v60_1_16">16</sup>เพราะ​มี​คำ​เขียน​ไว้​แล้ว​ว่า <span class="qt">“พวก‍ท่าน​จง​เป็น​คน​บริ‌สุทธิ์ เพราะ​เรา​เอง​บริ‌สุทธิ์” </span>  </span><span class="v60_1_17"><sup id="1Pet.1.17" class="v60_1_17">17</sup>และ​ถ้า​พวก‍ท่าน​ร้อง‍เรียก​พระ‍องค์​ว่า​พระ‍บิดา ผู้​ทรง​พิพาก‌ษา​อย่าง​ไม่‍มี​อคติ​ตาม​การ​กระ‌ทำ​ของ​แต่‍ละ‍คน พวก‍ท่าน​ก็​จง​ดำ‌เนิน​ชีวิต​ด้วย​ความ​ยำ‌เกรง​ใน​เวลา​ที่​พวก‍ท่าน​อยู่​ใน​โลก​นี้  </span><span class="v60_1_18"><sup id="1Pet.1.18" class="v60_1_18">18</sup>พวก‍ท่าน​รู้​ว่า​พวก‍ท่าน​ได้​รับ​การ​ไถ่​ออก‍จาก​การ​ดำ‌เนิน​ชีวิต​ที่​ไร้‍สาระ ซึ่ง​ตก‍ทอด​มา​จาก​บรรพ‌บุรุษ​ของ​พวก‍ท่าน ไม่​ใช่​ไถ่​ด้วย​สิ่ง​ที่​เสื่อม‍สลาย​ได้​เช่น​เงิน​หรือ​ทอง </span><span class="v60_1_19"><sup id="1Pet.1.19" class="v60_1_19">19</sup>แต่​ด้วย​พระ‍โลหิต​ล้ำ‍ค่า​ของ​พระ‍คริสต์ ดัง​เลือด​ลูก‍แกะ​ที่​ไร้‍ตำ‌หนิ​และ​ไร้​จุด​ด่าง‍พร้อย </span><span class="v60_1_20"><sup id="1Pet.1.20" class="v60_1_20">20</sup>พระ‍คริสต์​ทรง​ถูก​กำ‌หนด​ไว้​ก่อน​ทรง​สร้าง​โลก แต่​ทรง​ปรา‌กฏ​พระ‍องค์​ใน​วาระ‍สุด‍ท้าย​นี้ เพื่อ​พวก‍ท่าน </span><span class="v60_1_21"><sup id="1Pet.1.21" class="v60_1_21">21</sup>โดย​ทาง​พระ‍องค์ พวก‍ท่าน​จึง​วาง‍ใจ​ใน​พระ‍เจ้า ผู้​ทรง​ให้​พระ‍คริสต์​เป็น​ขึ้น​จาก​ตาย และ​ประ‌ทาน​พระ‍สิริ​แก่​พระ‍องค์ เพื่อ​ให้​ความ​เชื่อ​และ​ความ​หวัง​ของ​พวก‍ท่าน​อยู่​ใน​พระ‍เจ้า</span></p>
  <p class="p"><span class="v60_1_22"><sup id="1Pet.1.22" class="v60_1_22">22</sup>เมื่อ​พวก‍ท่าน​ได้​ชำระ​จิต‍ใจ​ให้​บริ‌สุทธิ์​แล้ว​ด้วย​การ​เชื่อ‍ฟัง​ความ​จริง จน​มี​ใจ​รัก​พี่‍น้อง​อย่าง​จริง‍ใจ พวก‍ท่าน​จง​รัก​กัน​ให้​มาก​ด้วย​น้ำ‍ใส‍ใจ‍จริง </span><span class="v60_1_23"><sup id="1Pet.1.23" class="v60_1_23">23</sup>ท่าน‍ทั้ง‍หลาย​ได้​บัง‍เกิด‍ใหม่​แล้ว ไม่​ใช่​จาก​เมล็ด‍พันธุ์​ที่​เสื่อม‍สลาย​ได้ แต่​จาก​เมล็ด‍พันธุ์​ที่​ไม่​เสื่อม‍สลาย คือ​จาก​พระ‍วจนะ​ของ​พระ‍เจ้า​ที่​มี​ชีวิต​และ​ดำรง​อยู่ </span><span class="v60_1_24"><sup id="1Pet.1.24" class="v60_1_24">24</sup>เพราะ‍ว่า</span></p>
  <p class="q1"><span class="v60_1_24"><span class="qt">“มนุษย์​ทุก‍คน</span> ​เป็น​เหมือน​ต้น‍หญ้า</span></p>
  <p class="q2"><span class="v60_1_24"><span class="qt">และ​ศักดิ์‍ศรี​ทั้ง‍สิ้น​ของ​เขา​ก็​เป็น​เหมือน​ดอก‍หญ้า</span></span></p>
  <p class="q1"><span class="v60_1_24"><span class="qt">ต้น‍หญ้า​เหี่ยว‍แห้ง</span></span></p>
  <p class="q2"><span class="v60_1_24"><span class="qt">และ​ดอก​ก็​ร่วง‍โรย​ไป </span></span></p>
  <p class="q1"><span class="v60_1_25"><sup id="1Pet.1.25" class="v60_1_25">25</sup><span class="qt">แต่​พระ‍วจนะ​ของ​องค์‍พระ‍ผู้‍เป็น‍เจ้า</span> <span class="qt">ยั่ง‍ยืน​อยู่​เป็น​นิตย์” </span> </span></p>
  <p class="m"><span class="v60_1_25">พระ‍วจนะ​นี้​คือ​ข่าว‍ประ‌เสริฐ​ที่​ได้​ประ‌กาศ​ให้​พวก‍ท่าน​ทราบ​แล้ว</span></p>
</div>
<h2 id="1Pet.2">1 เปโตร 2</h2>
<div class="chapter">
  <h3 class="s">ศิลา​ที่​มี​ชีวิต​และ​ชน‍ชาติ​บริ‌สุทธิ์</h3>
  <p class="p"><span class="v60_2_1"><sup id="1Pet.2.1" class="v60_2_1">1</sup>เพราะ‍ฉะนั้น พวก‍ท่าน​จง​ละ‍ทิ้ง​ความ​ชั่ว​ทุก‍อย่าง และ​การ​ล่อ‍ลวง​ทุก​รูป‍แบบ ความ​ไม่​จริง‍ใจ ความ​อิจฉา​ริษยา และ​การ​ใส่‍ร้าย​ทุก‍ชนิด </span><span class="v60_2_2"><sup id="1Pet.2.2" class="v60_2_2">2</sup>เช่น​เดียว​กับ​ทารก​แรก​เกิด จง​ปรารถ‌นา​น้ำ‍นม​ฝ่าย​วิญ‌ญาณ​ที่​ไร้​สิ่ง​เจือ‍ปน เพื่อ​โดย​น้ำ‍นม​นั้น​พวก‍ท่าน​จะ​เติบ‍โต​ขึ้น​สู่​ความ​รอด </span><span class="v60_2_3"><sup id="1Pet.2.3" class="v60_2_3">3</sup>ใน​เมื่อ​พวก‍ท่าน​ได้​ชิม​แล้ว​ว่า​องค์‍พระ‍ผู้‍เป็น‍เจ้า​ทรง​ดี‍เลิศ </span></p>
  <p class="p"><span class="v60_2_4"><sup id="1Pet.2.4" class="v60_2_4">4</sup>จง​มา‍หา​พระ‍องค์ พระ‍ศิลา​ที่​มี​ชีวิต ที่​แม้​ถูก​มนุษย์​ปฏิ‌เสธ​แล้ว แต่​กลับ​เป็น​ศิลา​ที่​ทรง​เลือก‍สรร และ​ล้ำ‍ค่า​ใน​สาย‍พระ‍เนตร​พระ‍เจ้า </span><span class="v60_2_5"><sup id="1Pet.2.5" class="v60_2_5">5</sup>และ​พวก‍ท่าน​เอง​เป็น​ดัง​ศิลา​ที่​มี​ชีวิต จง​รับ​การ​สร้าง​ขึ้น​เป็น​พระ‍นิ‌เวศ​ฝ่าย​วิญ‌ญาณ เพื่อ​เป็น​ปุ‌โร‌หิต​บริ‌สุทธิ์ เพื่อ​ถวาย​เครื่อง‍บูชา​ฝ่าย​วิญ‌ญาณ อัน​เป็น​ที่​ชอบ‍พระ‍ทัย​ของ​พระ‍เจ้า​โดย​ทาง​พระ‍เยซู‍คริสต์ </span><span class="v60_2_6"><sup id="1Pet.2.6" class="v60_2_6">6</sup>เพราะ​มี​คำ​กล่าว​ไว้​ใน​พระ‍คัมภีร์​แล้ว​ว่า</span></p>
  <p class="q1"><span class="v60_2_6"><span class="qt">“นี่‍แน่ะ เรา​วาง​ศิลา​ก้อน​หนึ่ง​ลง‍ใน​ศิ‌โยน</span></span></p>
  <p class="q2"><span class="v60_2_6"><span class="qt">เป็น​ศิลา​หัว‍มุม​ที่​เลือก‍สรร​อัน​ล้ำ‍ค่า</span></span></p>
  <p class="q1"><span class="v60_2_6"><span class="qt">และ​ใคร​ที่​เชื่อ​ใน​พระ‍องค์​ก็​จะ​ไม่​ผิด‍หวัง</span> ” </span></p>
  <p class="m"><span class="v60_2_7"><sup id="1Pet.2.7" class="v60_2_7">7</sup>เพราะ‍ฉะนั้น พระ‍องค์​ทรง​มี‍ค่า​มหา‌ศาล​สำหรับ​พวก‍ท่าน ​ที่​เชื่อ แต่​สำหรับ​คน​ทั้ง‍หลาย​ที่​ไม่​เชื่อ​นั้น</span></p>
  <p class="q1"><span class="v60_2_7"><span class="qt">ศิลา​ที่​ช่าง‍ก่อ‍สร้าง​ปฏิ‌เสธ​ไม่​เอา​แล้ว</span></span></p>
  <p class="q2"><span class="v60_2_7"><span class="qt">ศิลา​นี้​กลับ‍กลาย​เป็น​ศิลา‍มุม‍เอก</span> </span></p>
  <p class="m"><span class="v60_2_8"><sup id="1Pet.2.8" class="v60_2_8">8</sup>และ</span></p>
  <p class="q1"><span class="v60_2_8"><span class="qt">เป็น​ศิลา​ที่​ทำ​ให้​คน​สะดุด</span></span></p>
  <p class="q2"><span class="v60_2_8"><span class="qt">และ​เป็น​หิน​ที่​ทำ​ให้​คน​หก‍ล้ม</span> </span></p>
  <p class="m"><span class="v60_2_8">ที่​พวก‍เขา​สะดุด​นั้น เพราะ​พวก‍เขา​ไม่​เชื่อ‍ฟัง​พระ‍วจนะ ตาม​ที่​พวก‍เขา​ถูก​กำ‌หนด​ให้​ทำ​เช่น​นั้น</span></p>
  <p class="p"><span class="v60_2_9"><sup id="1Pet.2.9" class="v60_2_9">9</sup>แต่​พวก‍ท่าน​เป็น<span class="qt">พงศ์‍พันธุ์​ที่​ทรง​เลือก‍สรร เป็น​พวก​ปุ‌โร‌หิต​หลวง เป็น​ชน‍ชาติ​บริ‌สุทธิ์ </span>  เป็น​ประ‌ชา‍กร​อัน​เป็น​กรรม‍สิทธิ์​ของ​พระ‍เจ้า  เพื่อ​ให้​พวก‍ท่าน​ประ‌กาศ​พระ‍เกียรติ‍คุณ ​ของ​พระ‍องค์  ผู้​ได้​ทรง​เรียก​พวก‍ท่าน​ให้​ออก​มา​จาก​ความ​มืด เข้า​ไป​สู่​ความ​สว่าง​อัน​มหัศ‌จรรย์​ของ​พระ‍องค์ </span></p>
  <p class="q1"><span class="v60_2_10"><sup id="1Pet.2.10" class="v60_2_10">10</sup>เมื่อ​ก่อน​พวก‍ท่าน​ไม่​ใช่​ประ‌ชา‍กร</span></p>
  <p class="q2"><span class="v60_2_10">แต่​บัด‍นี้​พวก‍ท่าน​เป็น​ประ‌ชา‍กร​ของ​พระ‍เจ้า​แล้ว</span></p>
  <p class="q1"><span class="v60_2_10">เมื่อ​ก่อน​พวก‍ท่าน​ไม่‍ได้​รับ‍พระ‍เมตตา</span></p>
  <p class="q2"><span class="v60_2_10">แต่​บัด‍นี้​พวก‍ท่าน​ได้​รับ‍พระ‍เมตตา​แล้ว </span></p>
  <h3 class="s">จง​ดำ‌เนิน​ชีวิต​อย่าง​ผู้​รับ‍ใช้​ของ​พระ‍เจ้า</h3>
  <p class="p"><span class="v60_2_11"><sup id="1Pet.2.11" class="v60_2_11">11</sup>ท่าน​ที่‍รัก​ทั้ง‍หลาย ข้าพ‌เจ้า​ขอ‍ร้อง​พวก‍ท่าน ผู้​เป็น​คน‍แปลก‍ถิ่น​และ​คน‍ต่าง‍ด้าว ให้​เว้น​จาก​ตัณ‌หา​ของ​เนื้อ‍หนัง ซึ่ง​ต่อ‍สู้​กับ​วิญ‌ญาณ‍จิต </span><span class="v60_2_12"><sup id="1Pet.2.12" class="v60_2_12">12</sup>จง​รักษา​ความ​ประ‌พฤติ​อัน​ดี​ของ​พวก‍ท่าน​ไว้​ใน​หมู่​คน​ต่าง‍ชาติ เพื่อ​ว่า​เมื่อ​พวก‍เขา​ใส่‍ร้าย​พวก‍ท่าน​ว่า​ประ‌พฤติ​ชั่ว พวก‍เขา​จะ​ได้​เห็น​คุณ‍ความ‍ดี​ของ​พวก‍ท่าน และ​จะ​ได้​สรร‌เสริญ​พระ‍เจ้า​ใน​วัน‍ที่​พระ‍องค์​เสด็จ​มา​เยือน </span></p>
  <p class="p"><span class="v60_2_13"><sup id="1Pet.2.13" class="v60_2_13">13</sup>พวก‍ท่าน​จง​ยอม​เชื่อ‍ฟัง​ผู้​มี​สิทธิ‍อำนาจ  เพราะ​เห็น​แก่​องค์‍พระ‍ผู้‍เป็น‍เจ้า ไม่​ว่า​ผู้​นั้น​จะ​เป็น​จักร‌พรรดิ​ผู้​มี​อำนาจ </span><span class="v60_2_14"><sup id="1Pet.2.14" class="v60_2_14">14</sup>หรือ​จะ​เป็น​บรร‌ดา​ผู้‍ว่า‍ราช‌การ‍เมือง​ที่​จักร‌พรรดิ​ส่ง​ไป​ให้​ลง‍โทษ​ผู้​ทำ‍ชั่ว​และ​ยก‍ย่อง​ผู้​ทำ‍ดี </span><span class="v60_2_15"><sup id="1Pet.2.15" class="v60_2_15">15</sup>เพราะ​พระ‍เจ้า​ทรง​ประ‌สงค์​จะ​ให้​พวก‍ท่าน​ระงับ​ความ​โง่​ของ​คน​โฉด‍เขลา​ด้วย​การ​ทำ‍ดี </span><span class="v60_2_16"><sup id="1Pet.2.16" class="v60_2_16">16</sup>จง​ดำ‌เนิน​ชีวิต​อย่าง​คน​มี​เสรี‍ภาพ แต่​อย่า​ใช้​เสรี‍ภาพ​นั้น​เป็น​ข้อ‍อ้าง​เพื่อ​ทำ​ความ​ชั่ว แต่​จง​ดำ‌เนิน​ชีวิต​อย่าง​ผู้​รับ‍ใช้​ของ​พระ‍เจ้า </span><span class="v60_2_17"><sup id="1Pet.2.17" class="v60_2_17">17</sup>จง​ให้​เกียรติ​ทุก​คน จง​รัก​พวก​พี่‍น้อง จง​ยำ‌เกรง​พระ‍เจ้า จง​ถวาย‍เกียรติ​แด่​จักร‌พรรดิ</span></p>
  <h3 class="s">พระ‍คริสต์​ทรง​เป็น​แบบ‍อย่าง​ของ​การ​ทน‍ทุกข์</h3>
  <p class="p"><span class="v60_2_18"><sup id="1Pet.2.18" class="v60_2_18">18</sup>พวก‍ท่าน​ที่​เป็น​คน​ใช้ จง​ยอม​อยู่​ใต้​บัง‍คับ​นาย​ของ​พวก‍ท่าน​ด้วย​ความ​ยำ‌เกรง​ทุก‍อย่าง ไม่​ใช่​เฉพาะ​นาย​ที่​เป็น​คน​ใจ​ดี​และ​เห็น‍อก‍เห็น‍ใจ​เท่า​นั้น แต่​ทั้ง​นาย​ที่​ร้าย​ด้วย </span><span class="v60_2_19"><sup id="1Pet.2.19" class="v60_2_19">19</sup>เพราะ‍ว่า​สิ่ง‍นี้​เป็น​ที่​พอ‍พระ‍ทัย  ก็​ต่อ​เมื่อ​คน‍หนึ่ง‍คน‍ใด​ด้วย​เห็น​แก่​พระ‍เจ้า​ยอม​แบก‍รับ​ความ​เจ็บ‍ปวด​ต่างๆ โดย​ทน‍ทุกข์​อย่าง​ไร้​ความ‍เป็น‍ธรรม </span><span class="v60_2_20"><sup id="1Pet.2.20" class="v60_2_20">20</sup>เพราะ​จะ​เป็น​ความ‍ดี‍ความ‍ชอบ​อย่าง‍ไร ถ้า​พวก‍ท่าน​สู้‍ทน​เมื่อ​ถูก​เฆี่ยน​เพราะ​การ​ทำ‍ชั่ว​นั้น? แต่​ถ้า​พวก‍ท่าน​ทำ‍ดี​และ​ต้อง​ทน‍ทุกข์‍ลำ‌บาก สิ่ง‍นี้​ก็​จะ​เป็น​ที่​พอ‍พระ‍ทัย​ของ​พระ‍เจ้า </span><span class="v60_2_21"><sup id="1Pet.2.21" class="v60_2_21">21</sup>เพราะ​พระ‍เจ้า​ทรง​เรียก​พวก‍ท่าน​เพื่อ​จุด​ประ‌สงค์​นี้ เพราะ‍ว่า​พระ‍คริสต์​ทรง​ทน‍ทุกข์​เพื่อ​พวก‍ท่าน พระ‍องค์​ทรง​วาง​แบบ‍อย่าง​แก่​พวก‍ท่าน เพื่อ​ท่าน​จะ​ได้​ดำ‌เนิน​ตาม​รอย‍พระ‍บาท​ของ​พระ‍องค์</span></p>
  <p class="q1"><span class="v60_2_22"><sup id="1Pet.2.22" class="v60_2_22">22</sup>พระ‍องค์<span class="qt">ไม่‍ได้​ทรง​ทำ​บาป​เลย</span></span></p>
  <p class="q2"><span class="v60_2_22"><span class="qt">และ​ไม่​พบ​การ​ล่อ‍ลวง​ใน​พระ‍โอษฐ์​ของ​พระ‍องค์​เลย</span> </span></p>
  <p class="m"><span class="v60_2_23"><sup id="1Pet.2.23" class="v60_2_23">23</sup>เมื่อ​เขา​กล่าว​คำ​หยาบ‍คาย​ต่อ​พระ‍องค์ พระ‍องค์​ไม่‍ได้​ทรง​กล่าว​ตอบ​เขา​ด้วย​คำ​หยาบ‍คาย​เลย เมื่อ​พระ‍องค์​ทรง​ทน‍ทุกข์ พระ‍องค์​ไม่‍ได้​ทรง​ขู่​อาฆาต แต่​ทรง​มอบ​พระ‍องค์​เอง ​ไว้​แก่​พระ‍เจ้า​ผู้​ทรง​พิพาก‌ษา​อย่าง​ยุติ‍ธรรม  </span><span class="v60_2_24"><sup id="1Pet.2.24" class="v60_2_24">24</sup>พระ‍องค์​เอง​ได้​ทรง​รับ​แบก​บาป​ทั้ง‍หลาย​ของ​เรา​ไว้​ใน​พระ‍กาย​ของ​พระ‍องค์ ที่​ต้น‍ไม้​นั้น เพื่อ​ว่า​เรา​จะ​ตาย​ต่อ​บาป​ได้ และ​ดำ‌เนิน​ชีวิต​เพื่อ​ความ​ชอบ‍ธรรม ด้วย​บาด‍แผล​ของ​พระ‍องค์ พวก‍ท่าน​จึง​ได้​รับ​การ​รักษา​ให้​หาย  </span><span class="v60_2_25"><sup id="1Pet.2.25" class="v60_2_25">25</sup>เพราะ‍ว่า​พวก‍ท่าน​ได้​หลง‍เจิ่น​ไป​เหมือน​แกะ  แต่​เดี๋ยว‍นี้​ได้​กลับ‍มา‍หา​พระ‍ผู้‍เลี้ยง​และ​ผู้‍ดู‍แล​วิญ‌ญาณ‍จิต​ของ​พวก‍ท่าน​แล้ว</span></p>
</div>
<h2 id="1Pet.3">1 เปโตร 3</h2>
<div class="chapter">
  <h3 class="s">ภรรยา​และ​สามี</h3>
  <p class="p"><span class="v60_3_1"><sup id="1Pet.3.1" class="v60_3_1">1</sup>ส่วน​พวก‍ท่าน​ที่​เป็น​ภรรยา​ก็​เช่น‍กัน จง​ยอม​เชื่อ‍ฟัง​สามี​ของ​ตน  เพื่อ​ว่า​แม้​สามี​บาง‍คน​ไม่​เชื่อ​พระ‍วจนะ แต่​ความ​ประ‌พฤติ​ของ​ภรรยา​ก็​อาจ​จะ​จูง‍ใจ​พวก‍เขา​ให้​เชื่อ​ได้ โดย​ไม่​ต้อง​พูด​เลย​สัก​คำ​เดียว </span><span class="v60_3_2"><sup id="1Pet.3.2" class="v60_3_2">2</sup>คือ​เมื่อ​พวก‍เขา​ได้​เห็น​ความ​ประ‌พฤติ​ที่​นอบ‍น้อม ​และ​บริ‌สุทธิ์​ของ​พวก‍ท่าน </span><span class="v60_3_3"><sup id="1Pet.3.3" class="v60_3_3">3</sup>อย่า​ประ‌ดับ​ตัว​แต่​ภาย‍นอก ด้วย​การ​ถัก​ผม การ​สวม‍ใส่​เครื่อง‍ทอง หรือ​การ​นุ่ง‍ห่ม​เสื้อ‍ผ้า  </span><span class="v60_3_4"><sup id="1Pet.3.4" class="v60_3_4">4</sup>แต่​จง​ประ‌ดับ​ด้วย​บุค‌ลิก​ที่​ซ่อน​อยู่​ใน​ใจ ด้วย​เครื่อง‍ประ‌ดับ​ซึ่ง​ไม่​รู้​เสื่อม‍สลาย คือ​ด้วย​จิต‍ใจ​ที่​สุภาพ‍อ่อน‍โยน​และ​จิต‍ใจ​ที่​สงบ ซึ่ง​เป็น​สิ่ง​ล้ำ‍ค่า​ยิ่ง‍นัก​ใน​สาย‍พระ‍เนตร​พระ‍เจ้า </span><span class="v60_3_5"><sup id="1Pet.3.5" class="v60_3_5">5</sup>เพราะ​ว่า​บรร‌ดา​สตรี​ผู้‍บริ‌สุทธิ์​ใน​สมัย​ก่อน​นั้น ผู้​ซึ่ง​หวัง​ใน​พระ‍เจ้า ก็​ได้​ประ‌ดับ​กาย​โดย​ยอม​เชื่อ‍ฟัง​สามี​ของ​ตน </span><span class="v60_3_6"><sup id="1Pet.3.6" class="v60_3_6">6</sup>เช่น​นาง​ซา‌ราห์​เชื่อ‍ฟัง​อับ‌รา‌ฮัม​และ​เรียก​ท่าน​ว่า​นาย  ถ้า​ท่าน‍ทั้ง‍หลาย​ประ‌พฤติ​ดี และ​ไม่‍มี​ความ​หวาด‍กลัว​สิ่ง‍ใด พวก‍ท่าน​ก็​เป็น​บุตร‍หลาน​ของ​นาง</span></p>
  <p class="p"><span class="v60_3_7"><sup id="1Pet.3.7" class="v60_3_7">7</sup>พวก‍ท่าน​ที่​เป็น​สามี​ก็​เช่น‍กัน จง​อยู่​กิน​กับ​ภรรยา​ด้วย​ความ​เข้า‍ใจ  ใน​ฐานะ​ที่​เธอ​เป็น​เพศ ​ที่​อ่อน‌แอ​กว่า และ​จง​ให้​เกียรติ​เธอ​ใน​ฐานะ​ที่​เป็น​ทา‌ยาท​ร่วม​รับ​ชีวิต​อัน​เป็น​พระ‍คุณ เพื่อ​คำ​อธิษ‌ฐาน​ของ​พวก‍ท่าน​จะ​ไม่​ถูก​ขัด‍ขวาง</span></p>
  <h3 class="s">ยอม​ทน‍ทุกข์​เพราะ​เห็น​แก่​ความ​ชอบ‍ธรรม</h3>
  <p class="p"><span class="v60_3_8"><sup id="1Pet.3.8" class="v60_3_8">8</sup>ใน​ที่‍สุด​นี้ ท่าน‍ทั้ง‍หลาย​จง​เป็น‍น้ำ‍หนึ่ง‍ใจ‍เดียว‍กัน เห็น‍อก‍เห็น‍ใจ​กัน รัก​กัน​ฉัน‍พี่‍น้อง มี​จิต‍ใจ​อ่อน‍โยน​และ​ถ่อม‍ตัว </span><span class="v60_3_9"><sup id="1Pet.3.9" class="v60_3_9">9</sup>อย่า​ทำ‍ชั่ว​ตอบ‍แทน​ชั่ว หรือ​อย่า​ด่า​ตอบ​การ​ด่า แต่​ตรง‍กัน‍ข้าม จง​อวย‍พร เพราะ​พระ‍องค์​ได้​ทรง​เรียก​ให้​พวก‍ท่าน​ทำ​เช่น​นั้น เพื่อ​พวก‍ท่าน​จะ​ได้​รับ‍พระ‍พร </span><span class="v60_3_10"><sup id="1Pet.3.10" class="v60_3_10">10</sup>เพราะ‍ว่า</span></p>
  <p class="q1"><span class="v60_3_10"><span class="qt">ผู้​ใด​รัก​ชีวิต​และ​ปรารถ‌นา</span></span></p>
  <p class="q2"><span class="v60_3_10"><span class="qt">จะ​เห็น​วัน‍เวลา‍ดี</span></span></p>
  <p class="q1"><span class="v60_3_10"><span class="qt">ก็​ให้​ผู้​นั้น​ยั้ง​ลิ้น​ของ​ตน​ไม่​พูด​ชั่ว</span></span></p>
  <p class="q2"><span class="v60_3_10"><span class="qt">และ​ห้าม​ปาก</span> <span class="qt">ไม่‍ให้​พูด​ล่อ‍ลวง</span></span></p>
  <p class="q1"><span class="v60_3_11"><sup id="1Pet.3.11" class="v60_3_11">11</sup><span class="qt">ให้​เขา​ละ​ความ​ชั่ว​และ​ทำ​ความ​ดี</span></span></p>
  <p class="q2"><span class="v60_3_11"><span class="qt">ให้​เขา​ใฝ่​หา​สันติ‍สุข​และ​ดำ‌เนิน​ตาม</span></span></p>
  <p class="q1"><span class="v60_3_12"><sup id="1Pet.3.12" class="v60_3_12">12</sup><span class="qt">เพราะ‍ว่า​พระ‍เนตร​ของ​องค์‍พระ‍ผู้‍เป็น‍เจ้า​เฝ้า‍ดู​คน​ชอบ‍ธรรม</span></span></p>
  <p class="q2"><span class="v60_3_12"><span class="qt">และ​พระ‍กรรณ​ของ​พระ‍องค์​สดับ​คำ​อ้อน‍วอน​ของ​พวก‍เขา</span></span></p>
  <p class="q1"><span class="v60_3_12"><span class="qt">แต่​พระ‍พักตร์​ของ​พระ‍องค์​ต่อ‍สู้​กับ​คน​เหล่า‍นั้น​ที่​ทำ‍ชั่ว</span> </span></p>
  <p class="p"><span class="v60_3_13"><sup id="1Pet.3.13" class="v60_3_13">13</sup>ถ้า​พวก‍ท่าน​ขวน‍ขวาย​ทำ‍ดี ใคร​จะ​ทำ‍ร้าย​พวก‍ท่าน </span><span class="v60_3_14"><sup id="1Pet.3.14" class="v60_3_14">14</sup>แต่​ถ้า​พวก‍ท่าน​ต้อง​ทน‍ทุกข์ เพราะ​ทำ​สิ่ง​ถูก‍ต้อง  พวก‍ท่าน​ก็​เป็น​สุข  อย่า​กลัว​การ​ข่ม‍ขู่​ของ​พวก‍เขา  และ​อย่า​วิตก​ไป​เลย </span><span class="v60_3_15"><sup id="1Pet.3.15" class="v60_3_15">15</sup>แต่​ใน​ใจ​ของ​พวก‍ท่าน จง​เคารพ​นับ‍ถือ​พระ‍คริสต์​ว่า​เป็น​องค์‍พระ‍ผู้‍เป็น‍เจ้า  จง​เตรียม‍พร้อม​เสมอ ที่​จะ​อธิบาย​กับ​ทุก‍คน​ที่​ขอ​ทราบ​เหตุ‍ผล​เกี่ยว‍กับ​ความ​หวัง​ของ​พวก‍ท่าน </span><span class="v60_3_16"><sup id="1Pet.3.16" class="v60_3_16">16</sup>แต่​จง​ตอบ​ด้วย​ความ​สุภาพ‍อ่อน‍โยน​และ​ด้วย​ความ​นับ‍ถือ จง​มี​มโน‌ธรรม​ที่​บริ‌สุทธิ์  เพื่อ​เมื่อ​พวก‍ท่าน​ถูก​ใส่‍ร้าย คน​ที่​กล่าว‍ร้าย​ความ​ประ‌พฤติ​ดี​ของ​พวก‍ท่าน​ใน​พระ‍คริสต์​จะ​ต้อง​อับอาย </span><span class="v60_3_17"><sup id="1Pet.3.17" class="v60_3_17">17</sup>เพราะ‍ว่า​การ​ทน‍ทุกข์​เพราะ​ทำ‍ดี ถ้า​เป็น​พระ‍ประ‌สงค์​ของ​พระ‍เจ้า ก็​ดี‍กว่า​การ​ทน‍ทุกข์​เพราะ​ทำ‍ชั่ว </span><span class="v60_3_18"><sup id="1Pet.3.18" class="v60_3_18">18</sup>เพราะ​พระ‍คริสต์​ทรง​ทน‍ทุกข์ ​ครั้ง​เดียว​เป็น​พอ​เพราะ​บาป คือ​พระ‍องค์‍ผู้‍ชอบ‍ธรรม​เพื่อ​ผู้​ไม่​ชอบ‍ธรรม เพื่อ​จะ​นำ​พวก‍ท่าน ​ไป​ถึง​พระ‍เจ้า ฝ่าย​กาย​พระ‍องค์​จึง​สิ้น‍พระ‍ชนม์ แต่​ฝ่าย​จิต‍วิญ‌ญาณ​ทรง​คืน‍พระ‍ชนม์ </span><span class="v60_3_19"><sup id="1Pet.3.19" class="v60_3_19">19</sup>และ​โดย​ทาง​วิญ‌ญาณ พระ‍องค์​ได้​เสด็จ​ไป​บอก​พวก​วิญ‌ญาณ​ที่​ติด‍คุก​อยู่ </span><span class="v60_3_20"><sup id="1Pet.3.20" class="v60_3_20">20</sup>ซึ่ง​ใน​สมัย​ก่อน​ไม่​เชื่อ‍ฟัง​พระ‍เจ้า คราว​เมื่อ​พระ‍เจ้า​ทรง​อดทน​รอ‍คอย​ให้​กลับ‍ใจ ​ใน​สมัย​โน‌อาห์ ขณะ‍ที่​ท่าน​กำลัง​ต่อ‍เรือ‍ใหญ่ ใน​เรือ​นั้น​มี​น้อย‍คน คือ​แปด​ชีวิต‍รอด​ผ่าน​น้ำ  </span><span class="v60_3_21"><sup id="1Pet.3.21" class="v60_3_21">21</sup>บัด‍นี้​น้ำ​นั้น​ที่​เล็ง​ถึง​พิธี​บัพ‌ติศ‌มา​ก็​ช่วย​พวก‍ท่าน​ให้​รอด​เช่น‍เดียว‍กัน ไม่​ใช่​เป็น​การ​ชำระ​มลทิน​ทาง​กาย แต่​เป็น​การ​วิง‍วอน​พระ‍เจ้า​เพื่อ​จะ​มี​มโน‌ธรรม​ที่​ดี  ความ​รอด​นั้น​มา​โดย​ทาง​การ​คืน‍พระ‍ชนม์​ของ​พระ‍เยซู‍คริสต์ </span><span class="v60_3_22"><sup id="1Pet.3.22" class="v60_3_22">22</sup>พระ‍องค์​เสด็จ​สู่​สวรรค์ และ​ประ‌ทับ​เบื้อง‍ขวา​พระ‍หัตถ์​ของ​พระ‍เจ้า​แล้ว มี​พวก​ทูต‍สวรรค์​และ​พวก​วิญ‌ญาณ​ที่​มี​อำนาจ และ​พวก​วิญ‌ญาณ​ที่​มี​ฤทธา‌นุ‌ภาพ​อยู่​ใต้​บัง‍คับ​ของ​พระ‍องค์</span></p>
</div>
<h2 id="1Pet.4">1 เปโตร 4</h2>
<div class="chapter">
  <h3 class="s">ผู้​รับ​มอบ​ฉัน‌ทะ​ที่​ดี​ของ​พระ‍เจ้า</h3>
  <p class="p"><span class="v60_4_1"><sup id="1Pet.4.1" class="v60_4_1">1</sup>ดัง‍นั้น โดย​เหตุ​ที่​พระ‍คริสต์​ได้​ทรง​ทน‍ทุกข์​ทาง​พระ‍กาย ​แล้ว พวก‍ท่าน​ก็​จง​ติด​อาวุธ​ตัว‍เอง​โดย​มี​ความ​คิด​เดียว‍กัน​กับ​พระ‍องค์ เพราะ​ว่า​ผู้​ที่​ทน‍ทุกข์​ทาง​กาย​ก็​เลิก​ข้อง‍เกี่ยว​กับ​บาป​อีก‍ต่อ‍ไป </span><span class="v60_4_2"><sup id="1Pet.4.2" class="v60_4_2">2</sup>เพื่อ​จะ​ไม่​ดำ‌เนิน​ชีวิต​ที่​เหลือ​อยู่​ใน​โลก ​ตาม​ตัณ‌หา​ของ​มนุษย์ แต่​ตาม​พระ‍ประ‌สงค์​ของ​พระ‍เจ้า </span><span class="v60_4_3"><sup id="1Pet.4.3" class="v60_4_3">3</sup>จง​ให้​เวลา​ที่​ผ่าน​ไป​แล้ว​นั้น เพียง‍พอ​สำหรับ​การ​ทำ​สิ่ง​ที่​คน‍ต่าง‍ชาติ​ชอบ​กระ‌ทำ คือ​การ​ปล่อย​ตัว​ตาม​ราคะ‍ตัณ‌หา ตาม‍ใจ‍ปรารถ‌นา​ชั่ว การ​เมา​เหล้า‍องุ่น การ​เลี้ยง‍กัน​อย่าง​ถึง​ใจ การ​กิน​เหล้า​วุ่น‍วาย​กัน และ​การ​ไหว้​รูป‍เคารพ​อัน​น่า‍รัง‍เกียจ </span><span class="v60_4_4"><sup id="1Pet.4.4" class="v60_4_4">4</sup>พวก‍เขา​แปลก​ใจ​ที่​เดี๋ยว‍นี้​พวก‍ท่าน​ไม่‍ได้​ร่วม​สำ‌มะเล‍เท‌เมา​อย่าง​เดียว​กับ​พวก‍เขา และ​พวก‍เขา​ก็​กล่าว‍ร้าย​พวก‍ท่าน </span><span class="v60_4_5"><sup id="1Pet.4.5" class="v60_4_5">5</sup>คน​เหล่า‍นั้น​จะ​ต้อง​ให้​การ​ต่อ​พระ‍องค์ ผู้​พร้อม​แล้ว​ที่​จะ​ทรง​พิพาก‌ษา​ทั้ง​คน​เป็น​และ​คน​ตาย </span><span class="v60_4_6"><sup id="1Pet.4.6" class="v60_4_6">6</sup>ด้วย‍เหตุ‍นี้​เอง ข่าว‍ประ‌เสริฐ​จึง​ได้​ประ‌กาศ​แม้​แก่​คน​ตาย เพื่อ​พวก‍เขา​จะ​มี​ชีวิต​ทาง​จิต‍วิญ‌ญาณ​ตาม​อย่าง​พระ‍เจ้า แม้‍ว่า​พวก‍เขา​ถูก​พิพาก‌ษา​เหมือน​อย่าง​มนุษย์​ปุถุ‍ชน</span></p>
  <p class="p"><span class="v60_4_7"><sup id="1Pet.4.7" class="v60_4_7">7</sup>อวสาน​ของ​สิ่ง‍ทั้ง‍ปวง​มา​ใกล้​แล้ว เพราะ‍ฉะนั้น พวก‍ท่าน​จง​มี​สติ‍สัมป‌ชัญญะ และ​จง​รู้‍จัก​สงบ​ใจ ​เพื่อ​การ​อธิษ‌ฐาน </span><span class="v60_4_8"><sup id="1Pet.4.8" class="v60_4_8">8</sup>เหนือ​สิ่ง​อื่น‍ใด​ก็​คือ จง​รัก​กัน​และ​กัน​ให้​มาก เพราะ​ความ​รัก​ให้​อภัย​บาป​มาก‍มาย​ได้   </span><span class="v60_4_9"><sup id="1Pet.4.9" class="v60_4_9">9</sup>พวก‍ท่าน​จง​ต้อน‍รับ​เลี้ยง‍ดู​กัน​และ​กัน​โดย​ไม่​บ่น </span><span class="v60_4_10"><sup id="1Pet.4.10" class="v60_4_10">10</sup>ตาม​ที่​แต่‍ละ‍คน​ได้​รับ​ของ‍ประ‌ทาน ก็​ให้​ใช้​ของ‍ประ‌ทาน​นั้น​ปรน‌นิ‌บัติ​กัน​และ​กัน ดัง​เช่น​ผู้​รับ​มอบ​ฉัน‌ทะ​ที่​ดี​เกี่ยว‍กับ​พระ‍คุณ​นานา‍ประ‌การ​ของ​พระ‍เจ้า </span><span class="v60_4_11"><sup id="1Pet.4.11" class="v60_4_11">11</sup>ถ้า​ใคร​จะ​พูด ก็​ให้​พูด​ดัง​เช่น​พูด​พระ‍วจนะ​ของ​พระ‍เจ้า ถ้า​ใคร​จะ​ปรน‌นิ‌บัติ ก็​จง​ปรน‌นิ‌บัติ​ดัง​เช่น​ทำ​ด้วย​กำลัง​ซึ่ง​พระ‍เจ้า​ประ‌ทาน เพื่อ​พระ‍เจ้า​จะ​ได้​รับ‍พระ‍เกียรติ​ใน​ทุก‍สิ่ง ทาง​พระ‍เยซู‍คริสต์ ขอ​พระ‍สิริ​และ​อานุ‌ภาพ​จง​มี​แด่​พระ‍องค์​ตลอด‍ไป​เป็น​นิตย์ อา‌เมน</span></p>
  <h3 class="s">การ​ยอม​ทน‍ทุกข์​อย่าง​คริสต‌ชน</h3>
  <p class="p"><span class="v60_4_12"><sup id="1Pet.4.12" class="v60_4_12">12</sup>ท่าน​ที่‍รัก​ทั้ง‍หลาย อย่า​แปลก​ใจ​กับ​ความ​ทุกข์‍ยาก​แสน​สาหัส​ที่​กำลัง​เกิด‍ขึ้น​กับ​พวก‍ท่าน เพื่อ​ทด‍สอบ​พวก‍ท่าน​นั้น ราว​กับ​ว่า​สิ่ง​ประ‌หลาด​เกิด​กับ​พวก‍ท่าน </span><span class="v60_4_13"><sup id="1Pet.4.13" class="v60_4_13">13</sup>แต่​จง​ชื่น‍ชม​ยินดี​เสมอ ที่​ได้​มี​ส่วน​ร่วม​ใน​ความ​ทุกข์‍ยาก​ของ​พระ‍คริสต์ เพื่อ​ว่า​เมื่อ​พระ‍สิริ​ของ​พระ‍องค์​ปรา‌กฏ พวก‍ท่าน​ก็​จะ​ชื่น‍ชม​ยินดี​จน​เนื้อ‍เต้น </span><span class="v60_4_14"><sup id="1Pet.4.14" class="v60_4_14">14</sup>ถ้า​พวก‍ท่าน​ถูก​ด่า​เพราะ​พระ‍นาม​ของ​พระ‍คริสต์ พวก‍ท่าน​ก็​เป็น​สุข เพราะ​ว่า​พระ‍วิญ‌ญาณ​แห่ง​พระ‍สิริ​คือ​พระ‍วิญ‌ญาณ​ของ​พระ‍เจ้า ​สถิต​กับ​พวก‍ท่าน </span><span class="v60_4_15"><sup id="1Pet.4.15" class="v60_4_15">15</sup>แต่​อย่า​ให้​ใคร​ใน​พวก‍ท่าน​ทน‍ทุกข์​ฐาน​เป็น​ฆาต‌กร หรือ​เป็น​ขโมย หรือ​เป็น​คน​ทำ‍ชั่ว หรือ​เป็น​คน​ที่​เที่ยว​ยุ่ง​กับ​ธุระ​ของ​คน​อื่น </span><span class="v60_4_16"><sup id="1Pet.4.16" class="v60_4_16">16</sup>แต่​ถ้า​ทน‍ทุกข์​เพราะ​ได้​ชื่อ​ว่า​เป็น​คริสต‌ชน  ก็​อย่า​ให้​คน​นั้น​ละ‍อาย​เลย แต่​ให้​ถวาย​พระ‍เกียรติ​แด่​พระ‍เจ้า​เพราะ​ชื่อ​นั้น </span><span class="v60_4_17"><sup id="1Pet.4.17" class="v60_4_17">17</sup>เพราะ​ถึง​เวลา​แล้ว ที่​การ​พิพาก‌ษา​จะ​เริ่ม‍ต้น​ที่​ครอบ‍ครัว​ของ​พระ‍เจ้า และ​ถ้า​เริ่ม‍ต้น​ที่​พวก‍เรา​ก่อน ปลาย‍ทาง​ของ​คน​เหล่า‍นั้น ที่​ไม่​เชื่อ‍ฟัง​ข่าว‍ประ‌เสริฐ​ของ​พระ‍เจ้า​จะ​เป็น​อย่าง‍ไร? </span><span class="v60_4_18"><sup id="1Pet.4.18" class="v60_4_18">18</sup>และ</span></p>
  <p class="q1"><span class="v60_4_18"><span class="qt">ถ้า​คน​ชอบ‍ธรรม​จะ​รอด​ได้​อย่าง​ยาก‍เย็น​แล้ว</span></span></p>
  <p class="q2"><span class="v60_4_18"><span class="qt">คน​อธรรม​และ​คน‍บาป​จะ​ไป​อยู่​ที่‍ไหน?</span> </span></p>
  <p class="m"><span class="v60_4_19"><sup id="1Pet.4.19" class="v60_4_19">19</sup>ดัง‍นั้น ขอ​ให้​คน​ทั้ง‍หลาย​ที่​ทน‍ทุกข์​ตาม​พระ‍ประ‌สงค์​ของ​พระ‍เจ้า ฝาก​วิญ‌ญาณ‍จิต​ของ​ตน​ไว้​กับ​พระ‍ผู้‍สร้าง ผู้‍ซื่อ‍สัตย์ และ​ทำ‍ดี​ต่อ‍ไป</span></p>
</div>
<h2 id="1Pet.5">1 เปโตร 5</h2>
<div class="chapter">
  <h3 class="s">จง​ดู‍แล​ฝูง‍แกะ​ของ​พระ‍เจ้า</h3>
  <p class="p"><span class="v60_5_1"><sup id="1Pet.5.1" class="v60_5_1">1</sup>เพราะ‍ฉะนั้น ข้าพ‌เจ้า​จึง​ตัก‍เตือน​บรร‌ดา​ผู้‍อาวุโส​ใน​พวก‍ท่าน ใน​ฐานะ​ที่​ข้าพ‌เจ้า​ก็​เป็น​ทั้ง​ผู้‍อาวุโส และ​เป็น​พยาน​ถึง​ความ​ทุกข์​ทร‌มาน​ของ​พระ‍คริสต์ และ​เป็น​หุ้น‍ส่วน​ที่​จะ​รับ​ศักดิ์‍ศรี​ที่​กำลัง​จะ​ปรา‌กฏ </span><span class="v60_5_2"><sup id="1Pet.5.2" class="v60_5_2">2</sup>จง​เลี้ยง​ฝูง‍แกะ​ของ​พระ‍เจ้า​ที่​อยู่​ท่าม‍กลาง​พวก‍ท่าน [โดย​เอา‍ใจ‍ใส่‍ดู‍แล]   ไม่‍ใช่​ด้วย​ความ​ฝืน‍ใจ แต่​ด้วย​ความ​เต็ม‍ใจ [ตาม​พระ‍ประ‌สงค์​ของ​พระ‍เจ้า]  ไม่‍ใช่​ด้วย​ใจ​โลภ​ใน​ทรัพย์​สิ่ง‍ของ แต่​ด้วย​ใจ​กระ‌ตือ‍รือ‌ร้น </span><span class="v60_5_3"><sup id="1Pet.5.3" class="v60_5_3">3</sup>และ​ไม่​เป็น​เหมือน​ผู้‍ใช้‍อำนาจ‍บาตร‍ใหญ่​ข่ม‍ขี่​ผู้​ที่​อยู่​ใน​ความ​ดู‍แล แต่​ให้​เป็น​แบบ‍อย่าง​แก่​ฝูง‍แกะ​นั้น </span><span class="v60_5_4"><sup id="1Pet.5.4" class="v60_5_4">4</sup>และ​เมื่อ​พระ‍ผู้‍เลี้ยง​ผู้‍ยิ่ง‍ใหญ่​เสด็จ​มา​ปรา‌กฏ พวก‍ท่าน​จะ​ได้​รับ​มงกุฎ​แห่ง​ศักดิ์‍ศรี​ที่​ไม่‍มี​วัน​ร่วง‍โรย </span><span class="v60_5_5"><sup id="1Pet.5.5" class="v60_5_5">5</sup>ใน​ทำ‌นอง‍เดียว‍กัน พวก‍ท่าน​ที่​อ่อน‍อาวุโส ก็​จง​ยอม​เชื่อ‍ฟัง​พวก​ผู้‍อาวุโส  ท่าน​ทุก‍คน​จง​สวม​ความ​ถ่อม‍ตัว​ใน​การ​ปฏิ‌บัติ​ต่อ​กัน​และ​กัน เพราะ</span></p>
  <p class="q1"><span class="v60_5_5"><span class="qt">พระ‍เจ้า​ทรง​ต่อ‍สู้​คน​ที่​หยิ่ง‍จอง‌หอง</span></span></p>
  <p class="q2"><span class="v60_5_5"><span class="qt">แต่​ประ‌ทาน​พระ‍คุณ​แก่​คน​ที่​ถ่อม‍ใจ</span> </span></p>
  <p class="p"><span class="v60_5_6"><sup id="1Pet.5.6" class="v60_5_6">6</sup>เพราะ‍ฉะนั้น พวก‍ท่าน​จง​ถ่อม‍ตัว​ลง​ภาย‍ใต้​พระ‍หัตถ์​อัน​ทรง​ฤทธิ์​ของ​พระ‍เจ้า เพื่อ​ว่า​พระ‍องค์​จะ​ทรง​ยก​พวก‍ท่าน​ขึ้น​เมื่อ‍ถึง‍เวลา​อัน​ควร  </span><span class="v60_5_7"><sup id="1Pet.5.7" class="v60_5_7">7</sup>จง​ละ​ความ​กัง‌วล​ทุก‍อย่าง​ของ​พวก‍ท่าน​ไว้​กับ​พระ‍องค์ เพราะ‍ว่า​พระ‍องค์​ทรง​ห่วง‍ใย​ท่าน‍ทั้ง‍หลาย </span><span class="v60_5_8"><sup id="1Pet.5.8" class="v60_5_8">8</sup>จง​ควบ‍คุม‍ตัว‍เอง จง​ระวัง‍ระไว​ให้​ดี ศัตรู​ของ​พวก‍ท่าน​คือ​มาร ดุจ​สิงโต​คำ‌ราม​เดิน​วน‍เวียน​เที่ยว​เสาะ‍หา​คน​ที่​มัน​จะ​กัด‍กิน​ได้ </span><span class="v60_5_9"><sup id="1Pet.5.9" class="v60_5_9">9</sup>จง​ต่อ‍ต้าน​มัน​ด้วย​ใจ​มั่น‍คง​ใน​ความ​เชื่อ โดย​รู้​ว่า​พวก​พี่‍น้อง​ของ​พวก‍ท่าน​ทั่ว‍โลก  ก็​ประ‌สบ​ความ​ทุกข์​ลำ‌บาก​อย่าง​เดียว‍กัน </span><span class="v60_5_10"><sup id="1Pet.5.10" class="v60_5_10">10</sup>และ​หลัง‍จาก​พวก‍ท่าน​ทน‍ทุกข์​ชั่ว​เวลา​หนึ่ง​แล้ว พระ‍เจ้า​แห่ง​พระ‍คุณ​ทั้ง‍สิ้น ผู้​ได้​ทรง​เรียก​ให้​พวก‍ท่าน​เข้า​ใน​ศักดิ์‍ศรี​นิ‌รันดร์​ของ​พระ‍องค์​ใน​พระ[เยซู] ​คริสต์ พระ‍องค์​เอง​ก็​จะ​ทรง​ฟื้น‍ฟู  จะ​ทรง​ค้ำ‍จุน​ให้​มั่น‍คง จะ​ทรง​เสริม​เรี่ยว‍แรง และ​จะ​ทรง​ให้​พวก‍ท่าน​ตั้ง‍มั่น​อยู่ </span><span class="v60_5_11"><sup id="1Pet.5.11" class="v60_5_11">11</sup>ขอ​อานุ‌ภาพ จง​มี​แด่​พระ‍องค์​ตลอด‍ไป​เป็น​นิตย์ อา‌เมน</span></p>
  <h3 class="s">ข้อ‍ความ​ลง‍ท้าย</h3>
  <p class="p"><span class="v60_5_12"><sup id="1Pet.5.12" class="v60_5_12">12</sup>ข้าพ‌เจ้า​ได้​เขียน​อย่าง​ย่อๆ มา​ถึง​พวก‍ท่าน​ผ่าน​ทาง​สิล‌วา‌นัส  ซึ่ง​ข้าพ‌เจ้า​ถือ‍ว่า​เป็น​พี่‍น้อง​ที่​ซื่อ‍สัตย์​คน​หนึ่ง ข้าพ‌เจ้า​หนุน‍ใจ​และ​เป็น​พยาน​แก่​พวก‍ท่าน​ว่า นี่​เป็น​พระ‍คุณ​แท้​ของ​พระ‍เจ้า จง​ตั้ง‍มั่น‍คง​อยู่​ใน​พระ‍คุณ​นั้น </span><span class="v60_5_13"><sup id="1Pet.5.13" class="v60_5_13">13</sup>เธอ​ผู้​อยู่​ใน ​เมือง​บา‌บิ‌โลน ซึ่ง​ทรง​เลือก​ไว้​เช่น‍เดียว‍กัน​และ​มา‌ระ‌โก​บุตร​ของ​ข้าพ‌เจ้า ฝาก​คำ​ทัก‍ทาย​มา​ยัง​พวก‍ท่าน </span><span class="v60_5_14"><sup id="1Pet.5.14" class="v60_5_14">14</sup>จง​ทัก‍ทาย​กัน​ด้วย​ธรรม‌เนียม​จูบ อัน​แสดง​ความ​รัก​ต่อ​กัน</span></p>
  <p class="p"><span class="v60_5_14">ขอ​สันติ‍สุข​ดำรง​อยู่​กับ​พวก‍ท่าน​ที่​อยู่​ใน​พระ‍คริสต์​เถิด</span></p>
</div>