<h1 id="2Pet">2 เปโตร</h1>
<div id="2Pet_nav">
  <p><a href="#2Pet.1">2 เปโตร 1</a>&nbsp;<a href="#2Pet.2">2 เปโตร 2</a>&nbsp;<a href="#2Pet.3">2 เปโตร 3</a>&nbsp;</p>
</div>
<h2 id="2Pet.1">2 เปโตร 1</h2>
<div class="chapter">
  <h3 class="s">การ​ทัก‍ทาย</h3>
  <p class="p"><span class="v61_1_1"><sup id="2Pet.1.1" class="v61_1_1">1</sup>สิ‌เม‌โอน ​เป‌โตร ผู้​รับ‍ใช้​และ​อัคร‌ทูต​ของ​พระ‍เยซู‍คริสต์</span></p>
  <p class="p"><span class="v61_1_1">เรียน บรร‌ดา​ผู้​ที่​ได้​รับ​ความ​เชื่อ​อัน​ล้ำ‍ค่า​เช่น​เดียว​กับ​เรา โดย​ความ​ชอบ‍ธรรม​แห่ง​พระ‍เจ้า​ของ​เรา​ทั้ง‍หลาย​คือ​พระ‍เยซู‍คริสต์​พระ‍ผู้‍ช่วย‍ให้‍รอด​ของ​เรา</span></p>
  <p class="p"><span class="v61_1_2"><sup id="2Pet.1.2" class="v61_1_2">2</sup>ขอ​พระ‍คุณ​และ​สันติ‍สุข​จง​เพิ่ม‍พูน​แก่​ท่าน‍ทั้ง‍หลาย​ยิ่งๆ ขึ้น โดย​การ​รู้‍จัก​พระ‍เจ้า​และ​พระ‍เยซู​องค์‍พระ‍ผู้‍เป็น‍เจ้า​ของ​เรา</span></p>
  <h3 class="s">การ​ทรง​เรียก​และ​การ​ทรง​เลือก</h3>
  <p class="p"><span class="v61_1_3"><sup id="2Pet.1.3" class="v61_1_3">3</sup>ฤทธิ์‍เดช​ของ​พระ‍เจ้า​ได้​ให้​ทุก‍สิ่ง​แก่​เรา ที่​จำ‍เป็น​ต่อ​ชีวิต​และ​ต่อ​การ​ดำ‌เนิน​ตาม​ทาง​พระ‍เจ้า โดย​การ​รู้‍จัก​พระ‍องค์ ผู้​ได้​ทรง​เรียก​เรา​ด้วย​พระ‍สิริ​และ​คุณ‍ธรรม​ของ​พระ‍องค์​เอง </span><span class="v61_1_4"><sup id="2Pet.1.4" class="v61_1_4">4</sup>โดย​สิ่ง‍เหล่า‍นี้​พระ‍องค์​จึง​ได้​ประ‌ทาน​พระ‍สัญญา​อัน​ล้ำ‍ค่า​และ​ยิ่ง‍ใหญ่​แก่​เรา เพื่อ​ว่า​โดย​พระ‍สัญญา​เหล่า‍นี้ พวก‍ท่าน​จะ​พ้น​จาก​ความ​เสื่อม‍ทราม​ที่​มี​อยู่​ใน​โลก​อัน​เกิด​จาก​ความ​ปรารถ‌นา​ชั่ว และ​จะ​มี​ส่วน​ใน​พระ‍ลักษณะ​ของ​พระ‍เจ้า </span><span class="v61_1_5"><sup id="2Pet.1.5" class="v61_1_5">5</sup>ด้วย​เหตุ‍นี้​เอง พวก‍ท่าน​จง​พยา‌ยาม​อย่าง​ที่​สุด​ที่​จะ​เอา​คุณ‍ธรรม​เพิ่ม​ความ​เชื่อ​ของ​พวก‍ท่าน เอา​ความ​รู้​เพิ่ม​คุณ‍ธรรม </span><span class="v61_1_6"><sup id="2Pet.1.6" class="v61_1_6">6</sup>เอา​การ​ควบ‍คุม‍ตัว‍เอง​เพิ่ม​ความ​รู้ เอา​ความ​ทรหด​อดทน​เพิ่ม​การ​ควบ‍คุม‍ตัว‍เอง และ​เอา​ความ​ยำ‌เกรง​พระ‍เจ้า​เพิ่ม​ความ​ทรหด​อดทน </span><span class="v61_1_7"><sup id="2Pet.1.7" class="v61_1_7">7</sup>เอา​ความ​รัก​ฉัน‍พี่‍น้อง​เพิ่ม​ความ​ยำ‌เกรง​พระ‍เจ้า และ​เอา​ความ​รัก​เพิ่ม​ความ​รัก​ฉัน‍พี่‍น้อง </span><span class="v61_1_8"><sup id="2Pet.1.8" class="v61_1_8">8</sup>ถ้า​สิ่ง‍เหล่า‍นี้​เป็น​คุณ‍ลักษณะ​ของ​พวก‍ท่าน​และ​เพิ่ม‍พูน​ขึ้น​เรื่อยๆ ก็​จะ​ทำ​ให้​พวก‍ท่าน​เป็น​คน​ไม่​ไร้​ประ‌โยชน์ และ​ไม่​ไร้‍ผล​ใน​การ​รู้‍จัก​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา </span><span class="v61_1_9"><sup id="2Pet.1.9" class="v61_1_9">9</sup>เพราะ‍ว่า​ผู้​ใด​ที่​ขาด​คุณ‍ลักษณะ​เหล่า‍นี้​ก็​เป็น​คน‍ตา‍บอด​หรือ​ตา​สั้น และ​ลืม​ไป​ว่า​ตน​ได้​รับ​การ​ชำระ​ให้​สะอาด​จาก​บาป​แล้ว </span><span class="v61_1_10"><sup id="2Pet.1.10" class="v61_1_10">10</sup>เพราะ​เหตุ‍นั้น พี่‍น้อง​ทั้ง‍หลาย จง​พยา‌ยาม​มาก​ขึ้น​ที่​จะ​ยืน‍ยัน​การ​ทรง​เรียก​และ​การ​ทรง​เลือก​พวก‍ท่าน​นั้น  เพราะ‍ว่า​ถ้า​พวก‍ท่าน​ทำ​เช่น​นั้น ท่าน​จะ​ไม่‍มี​วัน​ล้ม‍ลง </span><span class="v61_1_11"><sup id="2Pet.1.11" class="v61_1_11">11</sup>เพราะ​โดย​วิธี​นี้ ทาง​ที่​จะ​เข้า​อาณา‌จักร​นิ‌รันดร์​ของ​พระ‍เยซู‍คริสต์ องค์‍พระ‍ผู้‍เป็น‍เจ้า​และ​พระ‍ผู้‍ช่วย‍ให้‍รอด​ของ​เรา จะ​ถูก​จัด‍เตรียม​อย่าง​พร้อม​มูล​ให้​กับ​พวก‍ท่าน</span></p>
  <p class="p"><span class="v61_1_12"><sup id="2Pet.1.12" class="v61_1_12">12</sup>เพราะ​เหตุ‍นั้น ข้าพ‌เจ้า​พร้อม​เสมอ​ที่​จะ​เตือน​ความ​จำ​ท่าน‍ทั้ง‍หลาย​ถึง​สิ่ง‍เหล่า‍นี้ ถึง‍แม้‍ว่า​พวก‍ท่าน​รู้​และ​ตั้ง‍มั่น​ใน​ความ​จริง​นั้น​แล้ว </span><span class="v61_1_13"><sup id="2Pet.1.13" class="v61_1_13">13</sup>ตราบ‍ที่​ข้าพ‌เจ้า​ยัง​อยู่​ใน​กาย ​นี้ ข้าพ‌เจ้า​เห็น​สม‍ควร​ที่​จะ​ฟื้น​ความ​จำ​พวก‍ท่าน </span><span class="v61_1_14"><sup id="2Pet.1.14" class="v61_1_14">14</sup>เพราะ​ข้าพ‌เจ้า​รู้​ว่า​อีก​ไม่​นาน​ข้าพ‌เจ้า​ก็​จะ​ตาย  ดัง​ที่​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา​ได้​ทรง​แจ้ง​แก่​ข้าพ‌เจ้า​แล้ว </span><span class="v61_1_15"><sup id="2Pet.1.15" class="v61_1_15">15</sup>และ​ข้าพ‌เจ้า​จะ​พยา‌ยาม​ให้​ท่าน‍ทั้ง‍หลาย​ระลึก‍ถึง​สิ่ง‍เหล่า‍นี้​เสมอ หลัง‍จาก​ข้าพ‌เจ้า​จาก​ไป​แล้ว</span></p>
  <h3 class="s">พระ‍สิริ​ของ​พระ‍คริสต์​และ​คำ​ของ​ผู้‍เผย‍พระ‍วจนะ</h3>
  <p class="p"><span class="v61_1_16"><sup id="2Pet.1.16" class="v61_1_16">16</sup>เพราะ‍ว่า​เรา​ไม่‍ได้​คล้อย‍ตาม​นิยาย​ที่​แต่ง​ขึ้น​อย่าง​ชาญ‍ฉลาด เมื่อ​เรา​ได้​ประ‌กาศ​ให้​พวก‍ท่าน​ทราบ​ถึง​ฤทธา‌นุ‌ภาพ และ​การ​เสด็จ​กลับ‍มา​ของ​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา​ทั้ง‍หลาย แต่​เรา​เป็น​สักขี‍พยาน​ถึง​ความ​ยิ่ง‍ใหญ่​ของ​พระ‍องค์ </span><span class="v61_1_17"><sup id="2Pet.1.17" class="v61_1_17">17</sup>เพราะ‍ว่า​คราว​เมื่อ​พระ‍องค์​ทรง​ได้​รับ‍พระ‍เกียรติ​และ​พระ‍สิริ​จาก​พระ‍เจ้า​พระ‍บิดา และ​พระ‍สุร‌เสียง​จาก​พระ‍สิริ​อัน​ยิ่ง‍ใหญ่​ได้​มา​ถึง​พระ‍องค์​ว่า “ท่าน​ผู้‍นี้​เป็น​บุตร​ของ​เรา​และ​เป็น​ที่‍รัก​ของ​เรา เรา​พอ‍ใจ​ท่าน​ผู้‍นี้​มาก” </span><span class="v61_1_18"><sup id="2Pet.1.18" class="v61_1_18">18</sup>พวก‍เรา​เอง​ก็​ได้‍ยิน​พระ‍สุร‌เสียง​นี้​จาก​สวรรค์ ขณะ‍ที่​เรา​อยู่​กับ​พระ‍องค์​ที่​ภูเขา​บริ‌สุทธิ์​นั้น  </span><span class="v61_1_19"><sup id="2Pet.1.19" class="v61_1_19">19</sup>และ​เรา​มี​คำ​เผย‍พระ‍วจนะ​ที่​แน่‍นอน​ยิ่ง‍กว่า‍นั้น‍อีก จะ​เป็น​การ​ดี​ถ้า​พวก‍ท่าน​จะ​เอา‍ใจ‍ใส่​คำ​นั้น เพราะ​คำ​นั้น​เป็น​เสมือน​ตะ‌เกียง​ที่​ส่อง‍สว่าง​ใน​ที่​มืด จน‍กว่า​แสง‍อรุณ​จะ​ขึ้น และ​ดาว‍รุ่ง ​จะ​ผุด​ขึ้น​ใน​ใจ​ของ​พวก‍ท่าน </span><span class="v61_1_20"><sup id="2Pet.1.20" class="v61_1_20">20</sup>ท่าน‍ทั้ง‍หลาย​ต้อง​เข้า‍ใจ​ข้อ​นี้​ก่อน คือ​ผู้​หนึ่ง​ผู้​ใด​จะ​ตี​ความ‍หมาย​คำ​ของ​ผู้‍เผย‍พระ‍วจนะ​ใน​พระ‍คัมภีร์​เอา​เอง​ไม่‍ได้ </span><span class="v61_1_21"><sup id="2Pet.1.21" class="v61_1_21">21</sup>เพราะ‍ว่า​คำ​ของ​ผู้‍เผย‍พระ‍วจนะ​นั้น ไม่‍ได้​มา​จาก​ความ​ประ‌สงค์​ของ​มนุษย์​เลย แต่​มนุษย์​กล่าว​คำ​ซึ่ง​มา​จาก​พระ‍เจ้า ตาม​ที่​พระ‍วิญ‌ญาณ‍บริ‌สุทธิ์​ทรง​ดล‍ใจ​เขา</span></p>
</div>
<h2 id="2Pet.2">2 เปโตร 2</h2>
<div class="chapter">
  <h3 class="s">ผู้‍เผย‍พระ‍วจนะ​เทียม​และ​ผู้​สอน​เท็จ</h3>
  <p class="p"><span class="v61_2_1"><sup id="2Pet.2.1" class="v61_2_1">1</sup>แต่​ว่า​ได้​มี​ผู้‍เผย‍พระ‍วจนะ​เทียม‍เท็จ​เกิด‍ขึ้น​ใน​ชน‍ชาติ​นั้น เช่น​เดียว​กับ​ที่​จะ​มี​ผู้‍สอน‍เท็จ​เกิด‍ขึ้น​ใน​พวก‍ท่าน ซึ่ง​จะ​ลอบ​เอา​ลัทธิ​นอก‍รีต​อัน​จะ​ให้​ถึง​ความ​พินาศ​เข้า‍มา​เสี้ยม‍สอน จน‍ถึง​กับ​ปฏิ‌เสธ​องค์‍เจ้า‍นาย​ผู้​ได้​ทรง​ไถ่​พวก‍เขา​ไว้ ซึ่ง​จะ​นำ​ความ​พินาศ​มา​สู่​พวก‍เขา​เอง​อย่าง​รวด‍เร็ว </span><span class="v61_2_2"><sup id="2Pet.2.2" class="v61_2_2">2</sup>จะ​มี​คน​จำ‌นวน​มาก​ประ‌พฤติ​ลา‌มก​ตาม​อย่าง​พวก‍เขา และ​เพราะ​คน​เหล่า‍นั้น ทาง​ของ​ความ​จริง​จะ​ถูก​ลบหลู่ </span><span class="v61_2_3"><sup id="2Pet.2.3" class="v61_2_3">3</sup>และ​พวก​สอน​เท็จ​จะ​หา​ผล‍ประ‌โยชน์​จาก​ท่าน‍ทั้ง‍หลาย​ด้วย​นิยาย​ที่​แต่ง​ขึ้น​โดย​ใจ‍โลภ การ​ลง‍โทษ​คน​เหล่า‍นั้น​ที่​ได้​ประ‌กาศ​ไว้​นาน​มา​แล้ว​จะ​ไม่​เนิ่น‍ช้า และ​ความ​พินาศ​ที่​จะ​เกิด​กับ​พวก‍เขา​ก็​จะ​ไม่​นิ่ง‍เฉย </span></p>
  <p class="p"><span class="v61_2_4"><sup id="2Pet.2.4" class="v61_2_4">4</sup>เพราะ​ว่า​ถ้า​พระ‍เจ้า​ไม่‍ได้​ทรง​ยก​เว้น​พวก​ทูต‍สวรรค์​ที่​ได้​ทำ​บาป​นั้น แต่​ได้​ทรง​ผลัก​พวก‍เขา​ลง‍ไป​ใน​อเวจี และ​ได้​ล่าม​พวก‍เขา​ด้วย​โซ่​แห่ง​ความ​มืด‍มิด  คุม​ไว้​จน‍ถึง​เวลา​พิพาก‌ษา </span><span class="v61_2_5"><sup id="2Pet.2.5" class="v61_2_5">5</sup>และ​ไม่‍ได้​ทรง​ยก‍เว้น​โลก​สมัย​โบ‌ราณ แต่​ได้​ทรง​คุ้ม‍ครอง​โน‌อาห์​ผู้​ประ‌กาศ​ความ​ชอบ‍ธรรม กับ​คน​อื่น​อีก​เจ็ด​คน เมื่อ​คราว​ที่​พระ‍องค์​ได้​ทรง​บัน‌ดาล​ให้​น้ำ‍ท่วม​โลก​ของ​คน​อธรรม  </span><span class="v61_2_6"><sup id="2Pet.2.6" class="v61_2_6">6</sup>และ​ได้​ทรง​ลง‍โทษ​เมือง​โส‌โดม​และ​เมือง​โก‌โม‌ราห์ ให้​พินาศ​เป็น​เถ้า‍ถ่าน  เพื่อ​ให้​เป็น​ตัว‍อย่าง​แก่​คน​ทั้ง‍หลาย​ที่​ประ‌พฤติ​อธรรม </span><span class="v61_2_7"><sup id="2Pet.2.7" class="v61_2_7">7</sup>และ​ได้​ทรง​ช่วย​ชีวิต​โลท​ผู้​ชอบ‍ธรรม ผู้​มี​ความ​ทุกข์​เพราะ​การ​ประ‌พฤติ​ลา‌มก​ของ​คน​ชั่ว  </span><span class="v61_2_8"><sup id="2Pet.2.8" class="v61_2_8">8</sup>(เพราะ​เมื่อ​คน​ชอบ‍ธรรม​อยู่​ใน​หมู่​คน​ชั่ว​ทุก‍วี่‍วัน ความ​ประ‌พฤติ​ของ​คน​ชั่ว​ที่​เขา​ได้​เห็น​และ​ได้‍ยิน ทำ​ให้​จิต‍ใจ​ชอบ‍ธรรม​ของ​เขา​ระทม​ทุกข์) </span><span class="v61_2_9"><sup id="2Pet.2.9" class="v61_2_9">9</sup>ดัง‍นั้น องค์‍พระ‍ผู้‍เป็น‍เจ้า​จึง​ทรง​ทราบ​ว่า​จะ​ช่วย​คน​ที่​ยำ‌เกรง​พระ‍เจ้า​พ้น​จาก​การ​ทด‍ลอง​ได้​อย่าง‍ไร และ​ทรง​ทราบ​วิธี​กัก‍ขัง​คน​ชั่ว​ไว้​ให้​รับ‍โทษ​เมื่อ​ถึง​วัน​พิพาก‌ษา </span><span class="v61_2_10"><sup id="2Pet.2.10" class="v61_2_10">10</sup>โดย‍เฉพาะ​อย่าง‍ยิ่ง คน​เหล่า‍นั้น​ที่​ปล่อย‍ตัว​ไป​ตาม​กิ‌เลส​ตัณ‌หา และ​หมิ่น‍ประ‌มาท​สิทธิ‍อำนาจ​ของ​องค์‍พระ‍ผู้‍เป็น‍เจ้า</span></p>
  <p class="p"><span class="v61_2_10">คน​เหล่า‍นี้​โอหัง​บัง‍อาจ ไม่​กลัว​ที่​จะ​ลบหลู่​เทว‍ทูต​ผู้​มี​ศักดิ์‍ศรี </span><span class="v61_2_11"><sup id="2Pet.2.11" class="v61_2_11">11</sup>แต่​ส่วน​พวก​ทูต‍สวรรค์​แม้‍ว่า​มี​กำลัง​และ​ฤทธา‌นุ‌ภาพ​มาก​กว่า ก็​ไม่‍ได้​กล่าว​โทษ​ด้วย​การ​ประ‌ณาม​พวก​นั้น​เฉพาะ‍พระ‍พักตร์​องค์‍พระ‍ผู้‍เป็น‍เจ้า </span><span class="v61_2_12"><sup id="2Pet.2.12" class="v61_2_12">12</sup>แต่​ว่า​ผู้​สอน​เท็จ​เหล่า‍นี้​เป็น​เหมือน​สัตว์​ที่​ไร้​ความ​คิด ที่​ทำ​ตาม​สัญ‌ชาต‌ญาณ เกิด​มา​เพื่อ​ถูก​จับ​และ​ถูก​ฆ่า พวก‍เขา​ประ‌ณาม​สิ่ง​ที่​พวก‍เขา​ไม่​เข้า‍ใจ​เลย พวก‍เขา​จะ​ถูก​ทำ‍ลาย​อย่าง​สัตว์​เหล่า‍นั้น  </span><span class="v61_2_13"><sup id="2Pet.2.13" class="v61_2_13">13</sup>พวก‍เขา​จะ​ได้​รับ​ทุกข์​เป็น​โทษ​แห่ง​การ​อธรรม เขา‍ทั้ง‍หลาย​ถือ​การ​เสเพล​เฮ‍ฮา​ใน​เวลา​กลาง‍วัน​เป็น​ความ​เพลิด‍เพลิน พวก‍เขา​เป็น​จุด​ด่าง‍พร้อย​และ​รอย​มลทิน และ​ประ‌พฤติ​การ​เสเพล​เฮ‍ฮา เมื่อ​กำลัง​กิน‍เลี้ยง​กับ​ท่าน‍ทั้ง‍หลาย </span><span class="v61_2_14"><sup id="2Pet.2.14" class="v61_2_14">14</sup>ดวง‍ตา​ของ​พวก‍เขา​มี​แวว​ที่​เปี่ยม​ด้วย​ความ​ใคร่​ใน​การ​ล่วง‍ประ‌เวณี ไม่​สิ้น​ความ​กระ‌หาย​ใน​บาป พวก‍เขา​ล่อ‍ลวง​คน​ที่​ใจ​ไม่​มั่น‍คง ใจ​ของ​พวก‍เขา​ชิน​กับ ​ความ​โลภ เขา​เหล่า‍นั้น​เป็น​พงศ์‍พันธุ์​ที่​ต้อง​คำ‍สาป </span><span class="v61_2_15"><sup id="2Pet.2.15" class="v61_2_15">15</sup>พวก‍เขา​ละ​ทาง​ที่​ถูก‍ต้อง หลง‍เจิ่น​ไป​ตาม​ทาง​ของ​บา‌ลา‌อัม​บุตร​โบ‌โซร์  ผู้​ซึ่ง​โปรด‍ปราน​สินจ้าง​ที่​ได้​มา​จาก​การ​อธรรม </span><span class="v61_2_16"><sup id="2Pet.2.16" class="v61_2_16">16</sup>แต่​บา‌ลา‌อัม​ก็​ถูก​ตำ‌หนิ​ใน​การ​ละ‌เมิด​ของ​ตน‍เอง ลา‍ใบ้​ตัว‍หนึ่ง​พูด​เป็น​ภาษา​มนุษย์  และ​ได้​ยับ‍ยั้ง​อาการ​คลุ้ม‍คลั่ง​ของ​ผู้‍เผย‍พระ‍วจนะ​คน​นั้น </span></p>
  <p class="p"><span class="v61_2_17"><sup id="2Pet.2.17" class="v61_2_17">17</sup>ผู้​สอน​เท็จ​เหล่า‍นี้​เป็น​บ่อ​ที่​ไร้​น้ำ เป็น​หมอก​ที่​ถูก​พายุ​พัด​ไป พระ‍องค์​ทรง​เตรียม​ที่​มืด‍มิด​สำหรับ​คน​เหล่า‍นั้น​แล้ว  </span><span class="v61_2_18"><sup id="2Pet.2.18" class="v61_2_18">18</sup>เพราะ​ว่า​พวก‍เขา​พูด​โอ้‍อวด​อย่าง​เลื่อน‍ลอย และ​ใช้​กิ‌เลส​ตัณ‌หา​ของ​เนื้อ‍หนัง ดัก‍จับ​คน​ทั้ง‍หลาย​ที่​กำลัง​หนี​ไป​จาก​พวก​ที่​ดำ‌เนิน​ชีวิต​ใน​ความ​หลง‍ผิด </span><span class="v61_2_19"><sup id="2Pet.2.19" class="v61_2_19">19</sup>พวก‍เขา​สัญญา​ว่า​จะ​ให้​เสรี‍ภาพ​กับ​คน​เหล่า‍นั้น แต่​ตัว​เอง​ยัง​เป็น​ทาส​ของ​ความ​เสื่อม‍ทราม เพราะ​ว่า​ผู้‍ใด​พ่าย‍แพ้​แก่​สิ่ง‍ใด เขา​ก็​เป็น​ทาส​ของ​สิ่ง‍นั้น </span><span class="v61_2_20"><sup id="2Pet.2.20" class="v61_2_20">20</sup>เพราะ​ว่า​ถ้า​หลัง‍จาก​พวก‍เขา​หลีก‍หนี​จาก​มลทิน​ทั้ง‍หลาย​ของ​โลก​แล้ว โดย​การ​รู้‍จัก​พระ‍เยซู‍คริสต์​องค์‍พระ‍ผู้‍เป็น‍เจ้า​และ​ผู้​ช่วย​ให้​รอด​ของ​เรา แต่​พวก‍เขา​กลับ​เกี่ยว‍ข้อง​และ​พ่าย‍แพ้​แก่​มลทิน​ชั่ว​เหล่า‍นั้น​อีก บั้น‍ปลาย​ของ​พวก‍เขา​ก็​กลับ​เลว‍ร้าย​ยิ่ง‍กว่า​ตอน‍ต้น </span><span class="v61_2_21"><sup id="2Pet.2.21" class="v61_2_21">21</sup>เพราะ​ว่า​ถ้า​พวก‍เขา​ไม่‍ได้​รู้‍จัก​ทาง​ชอบ‍ธรรม​นั้น​เสีย​เลย ก็​ยัง​จะ​ดี‍กว่า​ที่​พวก‍เขา​ได้​รู้​แล้ว แต่​กลับ​หัน‍หลัง​ให้​วิสุทธิ‍บัญญัติ​ที่​ทรง​มอบ​แก่​พวก‍เขา​นั้น </span><span class="v61_2_22"><sup id="2Pet.2.22" class="v61_2_22">22</sup>สิ่ง​ที่​เกิด‍ขึ้น​กับ​พวก‍เขา​ก็​เป็น​ไป​ตาม​สุภาษิต​ซึ่ง​เป็น​ความ​จริง​ที่​ว่า</span></p>
  <p class="q1"><span class="v61_2_22"><span class="qt">“สุนัข​เลีย​กิน</span> <span class="qt">สิ่ง​ที่​มัน​สำรอก​ออก​มา” </span> </span></p>
  <p class="m"><span class="v61_2_22">และ</span></p>
  <p class="q1"><span class="v61_2_22">“สุกร​ที่​คน​ล้าง​มัน​ให้​สะอาด​แล้ว กลับ​ลุย​ลง‍ไป​นอน​ใน​โคลน​อีก” </span></p>
</div>
<h2 id="2Pet.3">2 เปโตร 3</h2>
<div class="chapter">
  <h3 class="s">พระ‍สัญญา​เรื่อง​การ​เสด็จ​มา​ของ​องค์‍พระ‍ผู้‍เป็น‍เจ้า</h3>
  <p class="p"><span class="v61_3_1"><sup id="2Pet.3.1" class="v61_3_1">1</sup>ท่าน​ที่‍รัก​ทั้ง‍หลาย นี่​เป็น​จด‍หมาย​ฉบับ​ที่​สอง​ที่​ข้าพ‌เจ้า​เขียน​ถึง​พวก‍ท่าน และ​ใน​จด‍หมาย​ทั้ง‍สอง​ฉบับ​นั้น ข้าพ‌เจ้า​ได้​สะกิด‍ใจ​อัน​ซื่อ‍สัตย์​ของ​พวก‍ท่าน​ด้วย​การ​เตือน​ความ​จำ </span><span class="v61_3_2"><sup id="2Pet.3.2" class="v61_3_2">2</sup>เพื่อ​พวก‍ท่าน​จะ​ระลึก‍ถึง​ถ้อย‍คำ​ที่​พวก​ผู้‍เผย‍พระ‍วจนะ​บริ‌สุทธิ์​ได้​กล่าว​ไว้​เมื่อ​ก่อน และ​ระลึก‍ถึง​บัญญัติ​ของ​องค์‍พระ‍ผู้‍เป็น‍เจ้า​และ​พระ​ผู้​ช่วย​ให้​รอด​ที่​ตรัส​ทาง​บรร‌ดา​อัคร‌ทูต​ของ​พวก‍ท่าน </span><span class="v61_3_3"><sup id="2Pet.3.3" class="v61_3_3">3</sup>ก่อน​อื่น​พึง​รู้​ข้อ​นี้​คือ ใน​วาระ‍สุด‍ท้าย​พวก​ที่​ชอบ​เยาะ‍เย้ย​จะ​มา​เยาะ‍เย้ย และ​ทำ​ตาม​ตัณ‌หา​ของ​ตน‍เอง  </span><span class="v61_3_4"><sup id="2Pet.3.4" class="v61_3_4">4</sup>และ​จะ​ถาม​ว่า “พระ‍สัญญา​ว่า​พระ‍องค์​จะ​เสด็จ​มา​นั้น​อยู่​ที่‍ไหน? เพราะ‍ว่า​ตั้ง‍แต่​บรรพ‌บุรุษ​ล่วง‍หลับ​ไป​แล้ว ทุก‍สิ่ง​ก็​เป็น​อยู่​เหมือน​เดิม​ตั้ง‍แต่​ทรง​สร้าง​โลก” </span><span class="v61_3_5"><sup id="2Pet.3.5" class="v61_3_5">5</sup>เพราะ‍ว่า​พวก‍เขา​จง‍ใจ​ลืม​ข้อ​นี้​เสีย คือ​โดย​พระ‍วจนะ​ของ​พระ‍เจ้า ฟ้า​ได้​อุบัติ​ขึ้น​ตั้ง‍แต่​โบ‌ราณ และ​แผ่น‍ดิน​ได้​เกิด​ออก​มา​จาก​น้ำ​และ​ด้วย​น้ำ   </span><span class="v61_3_6"><sup id="2Pet.3.6" class="v61_3_6">6</sup>โดย​น้ำ​นั้น​เอง โลก​ใน​เวลา​นั้น​ก็​ได้​ถูก​ทำ‍ลาย​ไป​ด้วย​น้ำ‍ท่วม  </span><span class="v61_3_7"><sup id="2Pet.3.7" class="v61_3_7">7</sup>และ​โดย​พระ‍วจนะ​เดียว‍กัน​นั้น​เอง ฟ้า​และ​แผ่น‍ดิน​ใน​ปัจ‌จุ‌บัน ก็​เก็บ​รักษา​ไว้​สำหรับ​ไฟ ถูก​เก็บ​ไว้​จน‍กว่า​จะ​ถึง​วัน​พิพาก‌ษา​และ​วัน​หายนะ​ของ​บรร‌ดา​คน​อธรรม</span></p>
  <p class="p"><span class="v61_3_8"><sup id="2Pet.3.8" class="v61_3_8">8</sup>แต่​ท่าน​ที่‍รัก​ทั้ง‍หลาย อย่า​มอง‍ข้าม​ความ​จริง​ข้อ​นี้​เสีย คือ​วัน​เดียว​ของ​พระ‍เจ้า​เป็น​เหมือน​กับ​พัน​ปี และ​พัน​ปี​ก็​เป็น​เหมือน​กับ​วัน​เดียว  </span><span class="v61_3_9"><sup id="2Pet.3.9" class="v61_3_9">9</sup>องค์‍พระ‍ผู้‍เป็น‍เจ้า​ไม่‍ได้​ทรง​เฉื่อย‍ช้า​ใน​เรื่อง​พระ‍สัญญา​ของ​พระ‍องค์ ตาม​ที่​บาง‍คน​คิด​นั้น แต่​ทรง​อดทน​กับ​พวก‍ท่าน พระ‍องค์​ไม่​ทรง​ประ‌สงค์​ให้​ใคร​พินาศ​เลย แต่​ประ‌สงค์​ให้​ทุก​คน​กลับ‍ใจ​ใหม่ </span><span class="v61_3_10"><sup id="2Pet.3.10" class="v61_3_10">10</sup>แต่​วัน​ของ​องค์‍พระ‍ผู้‍เป็น‍เจ้า​นั้น จะ​มา​ถึง​เหมือน​อย่าง​ขโมย  และ​ใน​วัน‍นั้น ฟ้า​จะ​หาย​ลับ​ไป​ด้วย​เสียง‍ดัง​กึก‍ก้อง และ​โลก‍ธาตุ​จะ​สลาย​ไป​ด้วย​ไฟ และ​แผ่น‍ดิน​กับ​สิ่ง​สาร‌พัด​ที่​มี​อยู่​บน​นั้น​จะ​ถูก​เผา​จน​หมด‍สิ้น </span></p>
  <p class="p"><span class="v61_3_11"><sup id="2Pet.3.11" class="v61_3_11">11</sup>เมื่อ​เห็น​แล้ว​ว่า​ทุก‍สิ่ง​จะ​ต้อง​สลาย​ไป​เช่น‍นี้ พวก‍ท่าน​ควร​จะ​เป็น​คน​แบบ​ไหน​ใน​การ​ดำ‌เนิน​ชีวิต​ที่​บริ‌สุทธิ์​และ​ที่​ยำ‌เกรง​พระ‍เจ้า </span><span class="v61_3_12"><sup id="2Pet.3.12" class="v61_3_12">12</sup>จง​เฝ้า‍รอ​และ​เร่ง​วัน​ของ​พระ‍เจ้า​ให้​มา​ถึง ซึ่ง​วัน‍นั้น​ท้อง‍ฟ้า​จะ​ถูก​เผา​จน​สลาย​ไป และ​โลก‍ธาตุ​ก็​จะ​สลาย​ไป​ด้วย​ไฟ </span><span class="v61_3_13"><sup id="2Pet.3.13" class="v61_3_13">13</sup>แต่​ว่า​ตาม​พระ‍สัญญา​ของ​พระ‍องค์​นั้น เรา​จึง​คอย​ท้อง‍ฟ้า​ใหม่​และ​แผ่น‍ดิน​โลก​ใหม่ ที่​ความ​ชอบ‍ธรรม​จะ​ดำรง​อยู่ </span></p>
  <p class="p"><span class="v61_3_14"><sup id="2Pet.3.14" class="v61_3_14">14</sup>เพราะ‍ฉะนั้น ท่าน​ที่‍รัก​ทั้ง‍หลาย เมื่อ​พวก‍ท่าน​กำลัง​คอย​และ​เร่ง​สิ่ง‍เหล่า‍นี้​อยู่ ก็​จง​ให้​พระ‍องค์​ทรง​พบ​พวก‍ท่าน​มี​ใจ​สงบ ปราศ‌จาก​มลทิน​และ​ข้อ​ตำ‌หนิ </span><span class="v61_3_15"><sup id="2Pet.3.15" class="v61_3_15">15</sup>และ​จง​ถือ‍ว่า​ความ​อดทน​ของ​องค์‍พระ‍ผู้‍เป็น‍เจ้า​ของ​เรา​เป็น​โอกาส​ให้​คน​รอด ดัง‍ที่​เปา‌โล​น้อง​ที่‍รัก​ของ​เรา​ได้​เขียน​จด‍หมาย​ถึง​พวก‍ท่าน ตาม​สติ‍ปัญญา​ที่​ประ‌ทาน​แก่​เขา​นั้น </span><span class="v61_3_16"><sup id="2Pet.3.16" class="v61_3_16">16</sup>ใน​จด‍หมาย​ทุก​ฉบับ​ของ​เขา​ก็​ได้​กล่าว‍ถึง​เหตุ‍การณ์​เหล่า‍นี้​ไว้​แล้ว ใน​จด‍หมาย​เหล่า‍นั้น​มี​บาง‍อย่าง​ที่​เข้า‍ใจ​ยาก ซึ่ง​คน​ทั้ง‍หลาย​ที่​รู้​เท่า​ไม่​ถึง​การ และ​มี​ใจ​ไม่​มั่น‍คง​ได้​บิด‍เบือน​ข้อ‍ความ​เสีย เหมือน​อย่าง​ที่​เขา​ได้​บิด‍เบือน​ข้อ​อื่นๆ ใน​พระ‍คัมภีร์ อัน​เป็น​เหตุ​ให้​ตน‍เอง​พินาศ </span><span class="v61_3_17"><sup id="2Pet.3.17" class="v61_3_17">17</sup>เพราะ‍ฉะนั้น ท่าน​ที่‍รัก​ทั้ง‍หลาย เมื่อ​พวก‍ท่าน​รู้​เรื่อง​นี้​ก่อน​แล้ว พวก‍ท่าน​ก็​จง​ระวัง​ให้​ดี เพื่อ​ไม่‍ให้​หลง‍ไป​ตาม​การ​ผิด​ของ​คน‍ชั่ว และ​สูญ‍เสีย​ความ​มั่น‍คง​ของ​พวก‍ท่าน </span><span class="v61_3_18"><sup id="2Pet.3.18" class="v61_3_18">18</sup>แต่​ขอ​พวก‍ท่าน​จง​เจริญ‍ขึ้น​ใน​พระ‍คุณ​และ​ใน​ความ​รู้​ของ​พระ‍เยซู‍คริสต์​องค์‍พระ‍ผู้‍เป็น‍เจ้า​และ​พระ‍ผู้‍ช่วย‍ให้‍รอด​ของ​เรา ขอ​พระ‍เกียรติ​จง​มี​แด่​พระ‍องค์​ทั้ง​ใน​ปัจ‌จุ‌บัน​นี้​และ​ตลอด‍ไป​เป็น​นิตย์ อา‌เมน</span></p>
</div>