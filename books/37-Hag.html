<div id="Hag">
  <h1>ฮักกัย</h1>
</div>
<div id="Hag_nav">
  <p><a href="#">ฮักกัย 1</a>&nbsp;<a href="#">ฮักกัย 2</a>&nbsp;</p>
</div>
<h2 id="Hag.1">ฮักกัย 1</h2>
<div class="chapter">
  <h3 class="s">พระ‍เจ้า​ทรง​บัญชา​ให้​สร้าง​พระ‍วิหาร</h3>
  <p class="p"><span class="v37_1_1"><sup id="Hag.1.1" class="v37_1_1">1</sup>ณ วัน‍ที่ 1 เดือน​ที่ 6 ปี​ที่ 2 แห่ง​รัช‌กาล​พระ‍ราชา​ดา‌ริ‌อัส พระ‍วจนะ​ของ​พระ‍ยาห์‌เวห์​มา​โดย​ทาง​ผู้‍เผย‍พระ‍วจนะ​ฮัก‌กัย  ถึง​เศ‌รุบ‌บา‌เบล​บุตร​เช‌อัล‌ทิ‌เอล ผู้‍ว่า‍ราช‌การ​แคว้น​ยู‌ดาห์ และ​ถึง​มหา‍ปุ‌โร‌หิต​โย‌ชู‌วา​บุตร​เย‌โฮ‌ซา‌ดัก​ว่า </span><span class="v37_1_2"><sup id="Hag.1.2" class="v37_1_2">2</sup>“พระ‍ยาห์‌เวห์​จอม‍ทัพ​ตรัส​ดัง‍นี้​ว่า ประ‌ชา‍ชน​พวก‍นี้​กล่าว​ว่า ‘ยัง​ไม่​ถึง​เวลา​ที่​จะ​สร้าง​พระ‍นิ‌เวศ​ของ​พระ‍ยาห์‌เวห์’ ” </span><span class="v37_1_3"><sup id="Hag.1.3" class="v37_1_3">3</sup>แล้ว​พระ‍วจนะ​ของ​พระ‍ยาห์‌เวห์​จึง​มา​โดย​ผู้‍เผย‍พระ‍วจนะ​ฮัก‌กัย ว่า </span><span class="v37_1_4"><sup id="Hag.1.4" class="v37_1_4">4</sup>“นี่‍เป็น​เวลา​ที่​พวก‍เจ้า​เอง​อาศัย​อยู่​ใน​บ้าน​ที่​มี​ไม้​บุ แต่​พระ‍นิ‌เวศ​นี้​ถูก​ทิ้ง​ให้​พัง‍ทลาย​หรือ? </span><span class="v37_1_5"><sup id="Hag.1.5" class="v37_1_5">5</sup>เพราะ‍ฉะนั้น​บัด‍นี้​พระ‍ยาห์‌เวห์​จอม‍ทัพ​จึง​ตรัส​ว่า จง​พิจาร‌ณา​ความ​เป็น​อยู่​ของ​พวก‍เจ้า </span><span class="v37_1_6"><sup id="Hag.1.6" class="v37_1_6">6</sup>พวก‍เจ้า​หว่าน​มาก แต่​เก็บ‍เกี่ยว​น้อย พวก‍เจ้า​รับ‍ประ‌ทาน แต่​ไม่​เคย​อิ่ม พวก‍เจ้า​ดื่ม แต่​ก็​ไม่​หยุด​กระ‌หาย พวก‍เจ้า​นุ่ง‍ห่ม แต่​ก็​ไม่​อบอุ่น คน​ที่​ได้​ค่า‍จ้าง ก็​ได้​ค่า‍จ้าง​มา​ใส่​ถุง​ที่​มี​รู‍รั่ว</span></p>
  <p class="p"><span class="v37_1_7"><sup id="Hag.1.7" class="v37_1_7">7</sup>“พระ‍ยาห์‌เวห์​จอม‍ทัพ​ตรัส​ดัง‍นี้​ว่า จง​พิจาร‌ณา‍ดู​ความ​เป็น​อยู่​ของ​พวก‍เจ้า </span><span class="v37_1_8"><sup id="Hag.1.8" class="v37_1_8">8</sup>พระ‍ยาห์‌เวห์​ตรัส​ว่า จง​ขึ้น​ไป​บน​เนิน‍เขา​และ​นำ​ไม้​มา​สร้าง​พระ‍นิ‌เวศ แล้ว​เรา​จะ​มี​ความ​พอ‍ใจ​ใน​พระ‍นิ‌เวศ​นั้น และ​เรา​จะ​ได้​รับ​เกียรติ </span><span class="v37_1_9"><sup id="Hag.1.9" class="v37_1_9">9</sup>เจ้า​ทั้ง‍หลาย​คาด‍หวัง​มาก แต่​ดู‍ซิ​กลับ​ได้​น้อย และ​เมื่อ​พวก‍เจ้า​นำ​ผล​มา​ที่​บ้าน เรา​ก็​เป่า​มัน​ไป​เสีย เพราะ​เหตุ‍ใด? พระ‍ยาห์‌เวห์​จอม‍ทัพ​ตรัส​ว่า ก็​เพราะ​นิ‌เวศ​ของ​เรา​พัง‍ทลาย​อยู่ ส่วน​พวก‍เจ้า​ต่าง​ก็​ยุ่ง​อยู่​กับ​เรื่อง​บ้าน​ของ​ตัว​เอง </span><span class="v37_1_10"><sup id="Hag.1.10" class="v37_1_10">10</sup>เพราะ‍ฉะนั้น ท้อง‍ฟ้า​ที่​อยู่​เหนือ​พวก‍เจ้า​จึง​ระงับ​น้ำ‍ค้าง​ไว้ และ​แผ่น‍ดิน​ก็​ระงับ​พืช‍ผล​ของ​มัน​เสีย </span><span class="v37_1_11"><sup id="Hag.1.11" class="v37_1_11">11</sup>และ​เรา​ก็​เรียก​ความ​แห้ง‍แล้ง​มา​สู่​แผ่น‍ดิน​และ​เนิน‍เขา​ต่างๆ มา​สู่​ข้าว เหล้า‍องุ่น​ใหม่​และ​น้ำ‍มัน มา​สู่​ผล‍ผลิต​ต่างๆ ที่​มา​จาก​พื้น‍ดิน มา​สู่​มนุษย์​และ​สัตว์‍เลี้ยง และ​มา​สู่​ผล‍งาน​ทั้ง‍หมด​ที่​ทำ​จาก​มือ”</span></p>
  <p class="p"><span class="v37_1_12"><sup id="Hag.1.12" class="v37_1_12">12</sup>แล้ว​เศ‌รุบ‌บา‌เบล​บุตร​เช‌อัล‌ทิ‌เอล​และ​มหา‍ปุ‌โร‌หิต​โย‌ชู‌วา​บุตร​เย‌โฮ‌ซา‌ดัก​พร้อม​กับ​ประ‌ชา‍ชน​ทั้ง‍หมด​ที่​เหลือ​อยู่​ได้​เชื่อ‍ฟัง​พระ‍สุร‌เสียง​ของ​พระ‍ยาห์‌เวห์​พระ‍เจ้า​ของ​พวก‍เขา และ​ถ้อย‍คำ​ของ​ผู้‍เผย‍พระ‍วจนะ​ฮัก‌กัย เพราะ‍ว่า​พระ‍ยาห์‌เวห์​พระ‍เจ้า​ของ​เขา‍ทั้ง‍หลาย​ทรง​ใช้​ท่าน​มา และ​ประ‌ชา‍ชน​ก็​เกรง‍กลัว​เฉพาะ‍พระ‍พักตร์​พระ‍ยาห์‌เวห์ </span><span class="v37_1_13"><sup id="Hag.1.13" class="v37_1_13">13</sup>แล้ว​ฮัก‌กัย ทูต​ของ​พระ‍ยาห์‌เวห์​จึง​กล่าว​ถ้อย‍คำ​ของ​พระ‍องค์​แก่​ประ‌ชา‍ชน​ว่า “พระ‍ยาห์‌เวห์​ตรัส​ว่า เรา​อยู่​กับ​เจ้า​ทั้ง‍หลาย” </span><span class="v37_1_14"><sup id="Hag.1.14" class="v37_1_14">14</sup>และ​พระ‍ยาห์‌เวห์​ทรง​เร้า​วิญ‌ญาณ‍จิต​ของ​เศ‌รุบ‌บา‌เบล​บุตร​เช‌อัล‌ทิ‌เอล ผู้‍ว่า‍ราช‌การ​แคว้น​ยู‌ดาห์ และ​ทรง​เร้า​วิญ‌ญาณ‍จิต​ของ​มหา‍ปุ‌โร‌หิต​โย‌ชู‌วา​บุตร​เย‌โฮ‌ซา‌ดัก และ​ทรง​เร้า​วิญ‌ญาณ‍จิต​ของ​ประ‌ชา‍ชน​ทั้ง‍หมด​ที่​เหลือ​อยู่ เขา‍ทั้ง‍หลาย​ก็​มา​และ​สร้าง​พระ‍นิ‌เวศ​ของ​พระ‍ยาห์‌เวห์​จอม‍ทัพ พระ‍เจ้า​ของ​เขา‍ทั้ง‍หลาย </span><span class="v37_1_15"><sup id="Hag.1.15" class="v37_1_15">15</sup>ณ วัน‍ที่ 24 ของ​เดือน​นั้น​คือ​เดือน​ที่ 6 ใน​ปี​ที่ 2 ของ​รัช‌กาล​พระ‍ราชา​ดา‌ริ‌อัส</span></p>
</div>
<h2 id="Hag.2">ฮักกัย 2</h2>
<div class="chapter">
  <h3 class="s">ศักดิ์‍ศรี​ใน​อนา‌คต​ของ​พระ‍วิหาร</h3>
  <p class="p"><span class="v37_2_1"><sup id="Hag.2.1" class="v37_2_1">1</sup>ณ วัน‍ที่ 21 เดือน​ที่ 7 พระ‍วจนะ​ของ​พระ‍ยาห์‌เวห์​มา​โดย​ทาง​ผู้‍เผย‍พระ‍วจนะ​ฮัก‌กัย ว่า </span><span class="v37_2_2"><sup id="Hag.2.2" class="v37_2_2">2</sup>“จง​กล่าว​แก่​เศ‌รุบ‌บา‌เบล​บุตร​เช‌อัล‌ทิ‌เอล ผู้‍ว่า‍ราช‌การ​แคว้น​ยู‌ดาห์ กับ​มหา‍ปุ‌โร‌หิต​โย‌ชู‌วา​บุตร​เย‌โฮ‌ซา‌ดัก และ​กับ​ประ‌ชา‍ชน​ที่​เหลือ​อยู่ ว่า </span><span class="v37_2_3"><sup id="Hag.2.3" class="v37_2_3">3</sup>ใน​พวก‍เจ้า​ที่​เหลือ​อยู่​มี​ใคร​บ้าง​ที่​เคย​เห็น​พระ‍นิ‌เวศ​นี้​ประ‌กอบ​ด้วย​ศักดิ์‍ศรี​เมื่อ​ครั้ง‍ก่อน?   และ​บัด‍นี้​พวก‍เจ้า​เห็น​เป็น​อย่าง‍ไร? มอง‍ดู​แล้ว​เหมือน​ไม่‍มี​อะไร​เลย​ใช่​ไหม? </span><span class="v37_2_4"><sup id="Hag.2.4" class="v37_2_4">4</sup>พระ‍ยาห์‌เวห์​ตรัส​ว่า แต่​บัด‍นี้ เศ‌รุบ‌บา‌เบล​เอ๋ย จง​เข้ม‍แข็ง​เถิด มหา‍ปุ‌โร‌หิต​โย‌ชู‌วา​บุตร​เย‌โฮ‌ซา‌ดัก​เอ๋ย จง​เข้ม‍แข็ง​เถิด และ​ประ‌ชา‍ชน​ทั้ง‍สิ้น​ของ​แผ่น‍ดิน​เอ๋ย จง​เข้ม‍แข็ง​เถิด พระ‍ยาห์‌เวห์​ตรัส​ดัง‍นี้​แหละ พระ‍ยาห์‌เวห์​จอม‍ทัพ​ตรัส​ว่า จง​ทำ‍งาน​เถิด เพราะ​เรา​อยู่​กับ​เจ้า​ทั้ง‍หลาย </span><span class="v37_2_5"><sup id="Hag.2.5" class="v37_2_5">5</sup>ตาม​คำ​สัญญา​ที่​เรา​ได้​ทำ​ไว้​กับ​พวก‍เจ้า​เมื่อ​เจ้า​ทั้ง‍หลาย​ออก​จาก​อียิปต์  และ​วิญ‌ญาณ​ของ​เรา​ดำรง​อยู่​ท่าม‍กลาง​พวก‍เจ้า อย่า​กลัว​เลย </span><span class="v37_2_6"><sup id="Hag.2.6" class="v37_2_6">6</sup>เพราะ​พระ‍ยาห์‌เวห์​จอม‍ทัพ​ตรัส​ดัง‍นี้​ว่า อีก​ไม่​นาน เรา​จะ​เขย่า​ท้อง‍ฟ้า​และ​โลก  ทะเล​และ​แผ่น‍ดิน​แห้ง​อีก‍ครั้ง‍หนึ่ง </span><span class="v37_2_7"><sup id="Hag.2.7" class="v37_2_7">7</sup>เรา​จะ​เขย่า​ประ‌ชา‍ชาติ​ทั้ง‍หมด และ​ทรัพย์‍สมบัติ​ของ​ประ‌ชา‍ชาติ​ทั้ง‍หมด​จะ​เข้า‍มา แล้ว​เรา​จะ​บรร‌จุ​นิ‌เวศ​นี้​ให้​เต็ม​ด้วย​ศักดิ์‍ศรี พระ‍ยาห์‌เวห์​จอม‍ทัพ​ตรัส​เช่น‍นี้ </span><span class="v37_2_8"><sup id="Hag.2.8" class="v37_2_8">8</sup>เงิน​เป็น​ของ​เรา และ​ทอง​ก็​เป็น​ของ​เรา พระ‍ยาห์‌เวห์​จอม‍ทัพ​ตรัส​ดัง‍นี้​แหละ </span><span class="v37_2_9"><sup id="Hag.2.9" class="v37_2_9">9</sup>พระ‍ยาห์‌เวห์​จอม‍ทัพ​ตรัส​ว่า ศักดิ์‍ศรี​ของ​พระ‍นิ‌เวศ​หลัง​นี้​จะ​ยิ่ง‍ใหญ่​กว่า​หลัง​ก่อน และ​ใน​สถาน‍ที่​นี้ เรา​จะ​ให้​สันติ‍สุข” พระ‍ยาห์‌เวห์​จอม‍ทัพ​ตรัส​ดัง‍นี้​แหละ</span></p>
  <h3 class="s">คำ​ว่า‍กล่าว​และ​คำ‍สัญญา</h3>
  <p class="p"><span class="v37_2_10"><sup id="Hag.2.10" class="v37_2_10">10</sup>ณ วัน‍ที่ 24 เดือน​ที่ 9 ใน​ปี​ที่ 2 ของ​รัช‌กาล​พระ‍ราชา​ดา‌ริ‌อัส พระ‍วจนะ​ของ​พระ‍ยาห์‌เวห์​มา​ถึง​ผู้‍เผย‍พระ‍วจนะ​ฮัก‌กัย ว่า </span><span class="v37_2_11"><sup id="Hag.2.11" class="v37_2_11">11</sup>“พระ‍ยาห์‌เวห์​จอม‍ทัพ​ตรัส​ดัง‍นี้​ว่า จง​ถาม​บรร‌ดา​ปุ‌โร‌หิต​ใน​เรื่อง​ธรรม‍บัญญัติ​เถิด​ว่า </span><span class="v37_2_12"><sup id="Hag.2.12" class="v37_2_12">12</sup>‘ถ้า​คน​ไหน​ถือ​เนื้อ​บริ‌สุทธิ์​ไป​โดย​การ​ห่อ​ด้วย​ชาย‍เสื้อ‍คลุม และ​ชาย‍เสื้อ​นั้น​ไป​แตะ‍ต้อง​ขนม‍ปัง หรือ​แกง หรือ​เหล้า‍องุ่น หรือ​น้ำ‍มัน หรือ​อาหาร​ใดๆ สิ่ง‍เหล่า‍นี้​จะ​บริ‌สุทธิ์​ไป​ด้วย​หรือ​ไม่?’ ” พวก​ปุ‌โร‌หิต​ตอบ​ว่า “ไม่” </span><span class="v37_2_13"><sup id="Hag.2.13" class="v37_2_13">13</sup>แล้ว​ฮัก‌กัย​จึง​ถาม​อีก​ว่า “ถ้า​คน​ไหน​ที่​เป็น​มลทิน​เพราะ​ไป​แตะ‍ต้อง​ศพ  แล้ว​มา​แตะ‍ต้อง​สิ่ง‍เหล่า‍นี้ สิ่ง‍เหล่า‍นี้​จะ​เป็น​มลทิน​ไป​ด้วย​หรือ​ไม่?” บรร‌ดา​ปุ‌โร‌หิต​ตอบ​ว่า “เป็น​มลทิน​ด้วย” </span><span class="v37_2_14"><sup id="Hag.2.14" class="v37_2_14">14</sup>ฮัก‌กัย​จึง​ตอบ​ว่า “พระ‍ยาห์‌เวห์​ตรัส​ว่า ใน​สาย‍ตา​ของ​เรา ประ‌ชา‍ชน​พวก‍นี้​ก็​เป็น​อย่าง​นั้น ชน‍ชาติ​นี้​ก็​เป็น​อย่าง​นั้น และ​ผล‍งาน​ทุก‍อย่าง​ที่​มือ​ของ​พวก‍เขา​ทำ​ก็​เป็น​อย่าง‍นั้น และ​สิ่ง​ที่​พวก‍เขา​ถวาย‍บูชา​ที่‍นั่น ก็​เป็น​มลทิน </span><span class="v37_2_15"><sup id="Hag.2.15" class="v37_2_15">15</sup>แต่​บัด‍นี้ ให้​พิจาร‌ณา‍ดู​ตั้ง‍แต่​วัน‍นี้​เป็น‍ต้น​ไป ก่อน​ที่​ศิลา​ก้อน​หนึ่ง​จะ​วาง​ซ้อน​บน​ศิลา​อีก​ก้อน​หนึ่ง​ใน​พระ‍วิหาร​ของ​พระ‍ยาห์‌เวห์ </span><span class="v37_2_16"><sup id="Hag.2.16" class="v37_2_16">16</sup>พวก‍เจ้า​เป็น​อย่าง‍ไร?  เมื่อ​ใคร​มา​ยัง​กอง‍ข้าว​คิด​ว่า​จะ​ตวง​ได้ 200 กิโล‍กรัม แต่​ก็​ได้​เพียง 100 กิโล‍กรัม เมื่อ​ใคร​มา​ยัง​บ่อ​เก็บ​น้ำ‍องุ่น​คิด​ว่า​จะ​ตัก​ได้ 100 ลิตร แต่​ก็​ได้​เพียง 40 ลิตร </span><span class="v37_2_17"><sup id="Hag.2.17" class="v37_2_17">17</sup>พระ‍ยาห์‌เวห์​ตรัส​ว่า เรา​ได้​โจม‍ตี​พวก‍เจ้า​และ​ผล‍งาน​ทุก‍อย่าง​ที่​มือ​ของ​พวก‍เจ้า​ทำ​ด้วย​การ​ทำ‍ให้​ข้าว​ม้าน​และ​ขึ้น​รา และ​ด้วย​ลูก‍เห็บ แต่​เจ้า​ทั้ง‍หลาย​ไม่​มา‍หา​เรา </span><span class="v37_2_18"><sup id="Hag.2.18" class="v37_2_18">18</sup>บัด‍นี้ จง​พิจาร‌ณา‍ดู ตั้ง‍แต่​วัน‍นี้​เป็น‍ต้น​ไป คือ​วัน‍ที่ 24 เดือน​ที่ 9 คือ​ตั้ง‍แต่​วัน‍ที่​วาง​ราก‍ฐาน​พระ‍วิหาร​ของ​พระ‍ยาห์‌เวห์ จง​พิจาร‌ณา‍ดู​เถิด </span><span class="v37_2_19"><sup id="Hag.2.19" class="v37_2_19">19</sup>ยัง​มี​เมล็ด‍ข้าว​ตก‍ค้าง​อยู่​ใน​ยุ้ง‍ฉาง​หรือ? เถา‍องุ่น ต้น‍มะเดื่อ และ​ต้น‍ทับ‌ทิม กับ​ต้น‍มะกอก​ยัง​ไม่​เกิด‍ผล​หรือ? ตั้ง‍แต่​วัน‍นี้​เป็น‍ต้น​ไป เรา​จะ​อวย‍พร​เจ้า”</span></p>
  <h3 class="s">พระ‍สัญญา​ของ​พระ‍เจ้า​ซึ่ง​มี​ต่อ​เศ‌รุบ‌บา‌เบล</h3>
  <p class="p"><span class="v37_2_20"><sup id="Hag.2.20" class="v37_2_20">20</sup>พระ‍วจนะ​ของ​พระ‍ยาห์‌เวห์​มา​ถึง​ฮัก‌กัย​เป็น​ครั้ง‍ที่​สอง​ใน​วัน‍ที่ 24 ของ​เดือน​นั้น​ว่า </span><span class="v37_2_21"><sup id="Hag.2.21" class="v37_2_21">21</sup>“จง​พูด​กับ​เศ‌รุบ‌บา‌เบล​ผู้‍ว่า‍ราช‌การ​แคว้น​ยู‌ดาห์​ว่า เรา​กำลัง​จะ​เขย่า​ท้อง‍ฟ้า​และ​แผ่น‍ดิน​โลก </span><span class="v37_2_22"><sup id="Hag.2.22" class="v37_2_22">22</sup>เรา​กำลัง​จะ​คว่ำ​บัล‌ลังก์​ของ​บรร‌ดา​ราช‌อาณา‌จักร และ​ทำ‍ลาย​พลัง​ของ​บรร‌ดา​ราช‌อาณา‌จักร​แห่ง​ประ‌ชา‍ชาติ​ทั้ง‍หลาย และ​เรา​จะ​คว่ำ​บรร‌ดา​รถ‍รบ​กับ​ผู้​ขับ‍ขี่ พวก​ม้า​กับ​ผู้​ขับ‍ขี่​ของ​มัน​จะ​ต้อง​ล้ม‍ลง คือ​ทุก​คน​จะ​ต้อง​ล้ม‍ลง​ด้วย​ดาบ​พวก‍พ้อง​ของ​เขา​เอง </span><span class="v37_2_23"><sup id="Hag.2.23" class="v37_2_23">23</sup>พระ‍ยาห์‌เวห์​จอม‍ทัพ​ตรัส​ว่า ใน​วัน‍นั้น​เรา​จะ​รับ​เจ้า โอ เศ‌รุบ‌บา‌เบล​บุตร​เช‌อัล‌ทิ‌เอล ผู้​รับ‍ใช้​ของ​เรา​เอ๋ย พระ‍ยาห์‌เวห์​ตรัส​ว่า เรา​จะ​ทำ​เจ้า​ให้​เป็น​เหมือน​แหวน‍ตรา เพราะ​เรา​ได้​เลือก‍สรร​เจ้า​แล้ว” พระ‍ยาห์‌เวห์​จอม‍ทัพ​ตรัส​ดัง‍นี้​แหละ</span></p>
</div>