<div id="Amos">
  <h1>อาโมส</h1>
</div>
<div id="Amos_nav">
  <p><a href="#">อาโมส 1</a>&nbsp;<a href="#">อาโมส 2</a>&nbsp;<a href="#">อาโมส 3</a>&nbsp;<a href="#">อาโมส 4</a>&nbsp;<a href="#">อาโมส 5</a>&nbsp;<a href="#">อาโมส 6</a>&nbsp;<a href="#">อาโมส 7</a>&nbsp;<a href="#">อาโมส 8</a>&nbsp;<a href="#">อาโมส 9</a>&nbsp;</p>
</div>
<h2 id="Amos.1">อาโมส 1</h2>
<div class="chapter">
  <p class="p"><span class="v30_1_1"><sup id="Amos.1.1" class="v30_1_1">1</sup>ถ้อย‍คำ​ของ​อา‌โมส​ซึ่ง​เป็น​คน​หนึ่ง​ใน​หมู่​ผู้‍เลี้ยง‍แกะ​แห่ง​เมือง​เท‌โค‌อา ซึ่ง​ท่าน​ได้​เห็น​เกี่ยว‍กับ​อิสรา‌เอล ก่อน​แผ่น‍ดิน‍ไหว 2 ปี ใน​รัช‌กาล​อุส‌ซี‌ยาห์  ​กษัตริย์​แห่ง​ยู‌ดาห์ และ​ใน​รัช‌กาล​เย‌โร‌โบ‌อัม  พระ‍ราช‌โอรส​ของ​โย‌อาช​กษัตริย์​แห่ง​อิสรา‌เอล</span></p>
  <h3 class="s">การ​พิพาก‌ษา​ลง‍โทษ​ประ‌เทศ​เพื่อน‍บ้าน​ของ​อิสรา‌เอล</h3>
  <p class="m"><span class="v30_1_2"><sup id="Amos.1.2" class="v30_1_2">2</sup>ท่าน​กล่าว​ว่า</span></p>
  <p class="q1"><span class="v30_1_2">“พระ‍ยาห์‌เวห์​เปล่ง​พระ‍สิงห‌นาท ​จาก​ศิ‌โยน</span></p>
  <p class="q2"><span class="v30_1_2">และ​เปล่ง​พระ‍สุร‌เสียง​ของ​พระ‍องค์​จาก​เย‌รู‌ซา‌เล็ม </span></p>
  <p class="q1"><span class="v30_1_2">ลาน‍หญ้า​ของ​ผู้‍เลี้ยง‍แกะ​แห้ง‍เฉา</span></p>
  <p class="q2"><span class="v30_1_2">และ​ยอด​ภูเขา​คาร‌เมล​ก็​เหี่ยว‍แห้ง”</span></p>
  <p class="b"/>
  <p class="q1"><span class="v30_1_3"><sup id="Amos.1.3" class="v30_1_3">3</sup>พระ‍ยาห์‌เวห์​ตรัส​ดัง‍นี้​ว่า</span></p>
  <p class="q1"><span class="v30_1_3">“เพราะ​การ​ละ‌เมิด​ของ​เมือง​ดา‌มัส‌กัส ​ครั้ง​แล้ว​ครั้ง​เล่า  เรา​จะ​ไม่​ยอม​กลับ​การ​ลง‍ทัณฑ์</span></p>
  <p class="q1"><span class="v30_1_3">เพราะ​ว่า​พวก‍เขา​ได้​นวด​กิ‌เล‌อาด</span></p>
  <p class="q2"><span class="v30_1_3">ด้วย​เลื่อน‍เหล็ก​สำหรับ​นวด‍ข้าว</span></p>
  <p class="q1"><span class="v30_1_4"><sup id="Amos.1.4" class="v30_1_4">4</sup>ดัง‍นั้น เรา​จะ​ส่ง​ไฟ​มา​บน​เรือน​ของ​ฮา‌ซา‌เอล</span></p>
  <p class="q2"><span class="v30_1_4">และ​ไฟ​นั้น​จะ​กิน​บรร‌ดา​ป้อม​ของ​เบน‌ฮา‌ดัด</span></p>
  <p class="q1"><span class="v30_1_5"><sup id="Amos.1.5" class="v30_1_5">5</sup>เรา​จะ​หัก​ดาล‍ประตู​เมือง​ดา‌มัส‌กัส</span></p>
  <p class="q2"><span class="v30_1_5">และ​ตัด​ชาว‍เมือง​ออก​เสีย​จาก​หุบ‍เขา​อา‌เวน</span></p>
  <p class="q1"><span class="v30_1_5">และ​ผู้‍นั้น​ที่​ถือ​คทา​จาก​เบธ‌เอ‌เดน</span></p>
  <p class="q2"><span class="v30_1_5">และ​ประ‌ชา‍ชน​ซี‌เรีย​จะ​ต้อง​ถูก​กวาด​ไป​เป็น​เชลย​ยัง​เมือง​คีร์”</span></p>
  <p class="q1"><span class="v30_1_5">พระ‍ยาห์‌เวห์​ตรัส​ดัง‍นี้​แหละ</span></p>
  <p class="b"/>
  <p class="q1"><span class="v30_1_6"><sup id="Amos.1.6" class="v30_1_6">6</sup>พระ‍ยาห์‌เวห์​ตรัส​ดัง‍นี้​ว่า</span></p>
  <p class="q1"><span class="v30_1_6">“เพราะ​การ​ละ‌เมิด​ของ​เมือง​กา‌ซา​ครั้ง​แล้ว​ครั้ง​เล่า เรา​จะ​ไม่​ยอม​กลับ​การ​ลง‍ทัณฑ์</span></p>
  <p class="q1"><span class="v30_1_6">เพราะ​พวก‍เขา​กวาด​ประ‌ชา‍ชน​ทั้ง‍หมด​ไป​เป็น​เชลย</span></p>
  <p class="q2"><span class="v30_1_6">เพื่อ​จะ​มอบ​ให้​แก่​เอ‌โดม</span></p>
  <p class="q1"><span class="v30_1_7"><sup id="Amos.1.7" class="v30_1_7">7</sup>ดัง‍นั้น เรา​จะ​ส่ง​ไฟ​มา​บน​กำ‌แพง​เมือง​กา‌ซา</span></p>
  <p class="q2"><span class="v30_1_7">และ​ไฟ​จะ​กิน​บรร‌ดา​ป้อม​ของ​เมือง​นั้น​เสีย</span></p>
  <p class="q1"><span class="v30_1_8"><sup id="Amos.1.8" class="v30_1_8">8</sup>เรา​จะ​ตัด​ชาว‍เมือง​ออก​เสีย​จาก​อัช‌โดด</span></p>
  <p class="q2"><span class="v30_1_8">กับ​ผู้‍นั้น​ที่​ถือ​คทา​ออก​เสีย​จาก​เมือง​อัช‌เค‌โลน</span></p>
  <p class="q1"><span class="v30_1_8">เรา​จะ​หัน​มือ​ของ​เรา​กลับ​สู้​เมือง​เอ‌โครน</span></p>
  <p class="q2"><span class="v30_1_8">ชาว​ฟี‌ลิส‌เตีย ​ที่​เหลือ​อยู่​จะ​พินาศ”</span></p>
  <p class="q1"><span class="v30_1_8">พระ‍ยาห์‌เวห์​องค์‍เจ้า‍นาย​ตรัส​ดัง‍นี้​แหละ</span></p>
  <p class="b"/>
  <p class="q1"><span class="v30_1_9"><sup id="Amos.1.9" class="v30_1_9">9</sup>พระ‍ยาห์‌เวห์​ตรัส​ดัง‍นี้​ว่า</span></p>
  <p class="q1"><span class="v30_1_9">“เพราะ​การ​ละ‌เมิด​ของ​เมือง​ไท‌ระ ​ครั้ง​แล้ว​ครั้ง​เล่า เรา​จะ​ไม่​ยอม​กลับ​การ​ลง‍ทัณฑ์</span></p>
  <p class="q1"><span class="v30_1_9">เพราะ​พวก‍เขา​ได้​มอบ​ประ‌ชา‍ชน​ทั้ง‍หมด​ให้​แก่​เอ‌โดม</span></p>
  <p class="q2"><span class="v30_1_9">และ​ไม่‍ได้​ระลึก‍ถึง​พันธ‌สัญญา​แห่ง​ภรา‌ดร‌ภาพ</span></p>
  <p class="q1"><span class="v30_1_10"><sup id="Amos.1.10" class="v30_1_10">10</sup>ดัง‍นั้น เรา​จะ​ส่ง​ไฟ​มา​บน​กำ‌แพง​เมือง​ไท‌ระ</span></p>
  <p class="q2"><span class="v30_1_10">และ​ไฟ​จะ​กิน​บรร‌ดา​ป้อม​ของ​เมือง​นั้น​เสีย”</span></p>
  <p class="b"/>
  <p class="q1"><span class="v30_1_11"><sup id="Amos.1.11" class="v30_1_11">11</sup>พระ‍ยาห์‌เวห์​ตรัส​ดัง‍นี้​ว่า</span></p>
  <p class="q1"><span class="v30_1_11">“เพราะ​การ​ละ‌เมิด​ของ​เอ‌โดม ​ครั้ง​แล้ว​ครั้ง​เล่า</span></p>
  <p class="q2"><span class="v30_1_11">เรา​จะ​ไม่​ยอม​กลับ​การ​ลง‍ทัณฑ์</span></p>
  <p class="q1"><span class="v30_1_11">เพราะ​เขา​ได้​ไล่‍ตาม​น้อง​ของ​เขา​ด้วย​ดาบ</span></p>
  <p class="q2"><span class="v30_1_11">และ​สลัด​ความ​สงสาร​ทิ้ง​เสีย‍สิ้น</span></p>
  <p class="q1"><span class="v30_1_11">ความ​โกรธ​ของ​เขา​บั่น‍ทอน​อยู่​ตลอด‍กาล</span></p>
  <p class="q2"><span class="v30_1_11">และ​ความ​พิโรธ​ของ​เขา​ก็​มี​อยู่​เป็น​นิตย์</span></p>
  <p class="q1"><span class="v30_1_12"><sup id="Amos.1.12" class="v30_1_12">12</sup>ดัง‍นั้น เรา​จะ​ส่ง​ไฟ​มา​บน​เมือง​เท‌มาน</span></p>
  <p class="q2"><span class="v30_1_12">และ​ไฟ​นั้น​จะ​กิน​บรร‌ดา​ป้อม​ของ​เมือง​โบส‌ราห์”</span></p>
  <p class="b"/>
  <p class="q1"><span class="v30_1_13"><sup id="Amos.1.13" class="v30_1_13">13</sup>พระ‍ยาห์‌เวห์​ตรัส​ดัง‍นี้​ว่า</span></p>
  <p class="q1"><span class="v30_1_13">“เพราะ​การ​ละ‌เมิด​ของ​คน​อัม‌โมน ​ครั้ง​แล้ว​ครั้ง​เล่า</span></p>
  <p class="q2"><span class="v30_1_13">เรา​จะ​ไม่​ยอม​กลับ​การ​ลง‍ทัณฑ์</span></p>
  <p class="q1"><span class="v30_1_13">เพราะ​ว่า​พวก‍เขา​ได้​ผ่า​ท้อง​หญิง​มี‍ครรภ์​ใน​กิ‌เล‌อาด</span></p>
  <p class="q2"><span class="v30_1_13">เพื่อ​จะ​ขยาย​อาณา‌เขต​ของ​ตน</span></p>
  <p class="q1"><span class="v30_1_14"><sup id="Amos.1.14" class="v30_1_14">14</sup>ดัง‍นั้น เรา​จะ​ก่อ​ไฟ​ขึ้น​ที่​กำ‌แพง​เมือง​รับ‌บาห์</span></p>
  <p class="q2"><span class="v30_1_14">และ​ไฟ​จะ​กิน​บรร‌ดา​ป้อม​ของ​เมือง​นั้น​เสีย</span></p>
  <p class="q1"><span class="v30_1_14">ท่าม‍กลาง​เสียง​โห่‍ร้อง​ใน​วัน​ทำ​ศึก</span></p>
  <p class="q2"><span class="v30_1_14">ท่าม‍กลาง​พายุ​ใน​วัน​มี​พายุ​หมุน</span></p>
  <p class="q1"><span class="v30_1_15"><sup id="Amos.1.15" class="v30_1_15">15</sup>กษัตริย์​ของ​เขา‍ทั้ง‍หลาย​จะ​ตก​ไป​เป็น​เชลย</span></p>
  <p class="q2"><span class="v30_1_15">ทั้ง​ตัว​กษัตริย์​และ​พวก​เจ้า‍นาย​ด้วย”</span></p>
  <p class="q1"><span class="v30_1_15">พระ‍ยาห์‌เวห์​ตรัส​ดัง‍นี้​แหละ</span></p>
</div>
<h2 id="Amos.2">อาโมส 2</h2>
<div class="chapter">
  <p class="q1"><span class="v30_2_1"><sup id="Amos.2.1" class="v30_2_1">1</sup>พระ‍ยาห์‌เวห์​ตรัส​ดัง‍นี้​ว่า</span></p>
  <p class="q1"><span class="v30_2_1">“เพราะ​การ​ละ‌เมิด​ของ​โม‌อับ ​ครั้ง​แล้ว​ครั้ง​เล่า </span></p>
  <p class="q2"><span class="v30_2_1">เรา​จะ​ไม่​ยอม​กลับ​การ​ลง‍ทัณฑ์</span></p>
  <p class="q1"><span class="v30_2_1">เพราะ​เขา​ได้​เผา​กระ‌ดูก​ของ​กษัตริย์​เอ‌โดม​ให้​เป็น​ปูน</span></p>
  <p class="q1"><span class="v30_2_2"><sup id="Amos.2.2" class="v30_2_2">2</sup>ดัง‍นั้น เรา​จะ​ส่ง​ไฟ​มา​บน​โม‌อับ</span></p>
  <p class="q2"><span class="v30_2_2">และ​ไฟ​นั้น​จะ​กิน​บรร‌ดา​ป้อม​ของ​เมือง​เค‌ริ‌โอท​เสีย</span></p>
  <p class="q1"><span class="v30_2_2">และ​โม‌อับ​จะ​ตาย​ท่าม‍กลาง​เสียง​อึง‍คะนึง</span></p>
  <p class="q2"><span class="v30_2_2">ท่าม‍กลาง​เสียง​โห่‍ร้อง​และ​เสียง​เขา‍สัตว์</span></p>
  <p class="q1"><span class="v30_2_3"><sup id="Amos.2.3" class="v30_2_3">3</sup>เรา​จะ​ตัด​ผู้‍ครอบ‍ครอง​ออก​เสีย​จาก​ท่าม‍กลาง​เมือง​นั้น</span></p>
  <p class="q2"><span class="v30_2_3">และ​จะ​ฆ่า​บรร‌ดา​เจ้า‍นาย​ของ​เมือง​นั้น​พร้อม​กับ​ผู้‍ครอบ‍ครอง​เสีย”</span></p>
  <p class="q1"><span class="v30_2_3">พระ‍ยาห์‌เวห์​ตรัส​ดัง‍นี้​แหละ</span></p>
  <p class="b"/>
  <p class="q1"><span class="v30_2_4"><sup id="Amos.2.4" class="v30_2_4">4</sup>พระ‍ยาห์‌เวห์​ตรัส​ดัง‍นี้​ว่า</span></p>
  <p class="q1"><span class="v30_2_4">“เพราะ​การ​ละ‌เมิด​ของ​ยู‌ดาห์​ครั้ง​แล้ว​ครั้ง​เล่า</span></p>
  <p class="q2"><span class="v30_2_4">เรา​จะ​ไม่​ยอม​กลับ​การ​ลง‍ทัณฑ์</span></p>
  <p class="q1"><span class="v30_2_4">เพราะ​ว่า​พวก‍เขา​ปฏิ‌เสธ​ธรรม‍บัญญัติ​ของ​พระ‍ยาห์‌เวห์</span></p>
  <p class="q2"><span class="v30_2_4">และ​ไม่‍ได้​รักษา​กฎ‍เกณฑ์​ของ​พระ‍องค์</span></p>
  <p class="q1"><span class="v30_2_4">และ​บรร‌ดา​พระ​เท็จ ​ของ​พวก‍เขา​ได้​พา​ให้​หลง‍เจิ่น​ไป</span></p>
  <p class="q2"><span class="v30_2_4">ตาม​อย่าง​ที่​บรรพ‌บุรุษ​ของ​พวก‍เขา​ได้​ติด‍ตาม​มา​แล้ว</span></p>
  <p class="q1"><span class="v30_2_5"><sup id="Amos.2.5" class="v30_2_5">5</sup>ดัง‍นั้น เรา​จะ​ส่ง​ไฟ​มา​บน​ยู‌ดาห์</span></p>
  <p class="q2"><span class="v30_2_5">และ​ไฟ​นั้น​จะ​กิน​บรร‌ดา​ป้อม​ของ​กรุง‍เย‌รู‌ซา‌เล็ม​เสีย”</span></p>
  <h3 class="s">การ​พิพาก‌ษา​ลง‍โทษ​อิสรา‌เอล</h3>
  <p class="q1"><span class="v30_2_6"><sup id="Amos.2.6" class="v30_2_6">6</sup>พระ‍ยาห์‌เวห์​ตรัส​ดัง‍นี้​ว่า</span></p>
  <p class="q1"><span class="v30_2_6">“เพราะ​การ​ละ‌เมิด​ของ​อิสรา‌เอล ครั้ง​แล้ว​ครั้ง​เล่า</span></p>
  <p class="q2"><span class="v30_2_6">เรา​จะ​ไม่​ยอม​กลับ​การ​ลง‍ทัณฑ์</span></p>
  <p class="q1"><span class="v30_2_6">เพราะ​พวก‍เขา​ขาย​คน​ชอบ‍ธรรม​เอา​เงิน</span></p>
  <p class="q2"><span class="v30_2_6">และ​ขาย​คน​ขัด‍สน​เอา​รอง‍เท้า​คู่​เดียว</span></p>
  <p class="q1"><span class="v30_2_7"><sup id="Amos.2.7" class="v30_2_7">7</sup>เขา​เหยียบ‍ย่ำ​ศีรษะ​ของ​คน‍จน​ลง‍ไป​คลุก​ฝุ่น​ที่​พื้น‍ดิน</span></p>
  <p class="q2"><span class="v30_2_7">และ​ผลัก​คน​ทุกข์‍ใจ​ออก​เสีย​จาก​ทาง‍เดิน​ของ​เขา</span></p>
  <p class="q1"><span class="v30_2_7">ทั้ง​พ่อ​ทั้ง​ลูก​เข้า‍หา​หญิง‍สาว​คน​เดียว‍กัน</span></p>
  <p class="q2"><span class="v30_2_7">นาม​บริ‌สุทธิ์​ของ​เรา​จึง​เป็น​มลทิน</span></p>
  <p class="q1"><span class="v30_2_8"><sup id="Amos.2.8" class="v30_2_8">8</sup>พวก‍เขา​นอน​ข้าง​แท่น‍บูชา​ทุก​แท่น</span></p>
  <p class="q2"><span class="v30_2_8">บน​เสื้อ‍ผ้า​ที่​ยึด​มา​เป็น​ประ‌กัน</span></p>
  <p class="q1"><span class="v30_2_8">และ​ใน​นิ‌เวศ​แห่ง​พระ‍เจ้า​ของ​เขา</span></p>
  <p class="q2"><span class="v30_2_8">มี​การ​ดื่ม​เหล้า‍องุ่น​ซึ่ง​เอา​มา​จาก​คน​ที่​พวก‍เขา​ปรับ</span></p>
  <p class="b"/>
  <p class="q1"><span class="v30_2_9"><sup id="Amos.2.9" class="v30_2_9">9</sup>“เรา​เอง​ได้​ทำ‍ลาย‍ล้าง​คน​อา‌โม‌ไรต์​ตรง‍หน้า​พวก‍เขา </span></p>
  <p class="q2"><span class="v30_2_9">แม้​พวก​นั้น​จะ​มี​ส่วน​สูง​อย่าง​ต้น‍สน‍สีดาร์</span></p>
  <p class="q2"><span class="v30_2_9">และ​แข็ง‍แรง​อย่าง​กับ​ต้น‍โอ๊ก </span></p>
  <p class="q1"><span class="v30_2_9">เรา​ทำ‍ลาย​ผล​ที่​อยู่​ด้าน‍บน</span></p>
  <p class="q2"><span class="v30_2_9">และ​ราก​ที่​อยู่​ด้าน‍ล่าง​ของ​เขา​เสีย</span></p>
  <p class="q1"><span class="v30_2_10"><sup id="Amos.2.10" class="v30_2_10">10</sup>เรา​เอง​ได้​นำ​พวก‍เจ้า​ขึ้น​มา​จาก​แผ่น‍ดิน​อียิปต์</span></p>
  <p class="q2"><span class="v30_2_10">และ​นำ​เจ้า​ถึง 40 ปี​ใน​ถิ่น‍ทุร‌กัน‌ดาร</span></p>
  <p class="q2"><span class="v30_2_10">เพื่อ​พวก‍เจ้า​จะ​ได้​กรรม‍สิทธิ์​ที่‍ดิน​ของ​คน​อา‌โม‌ไรต์</span></p>
  <p class="q1"><span class="v30_2_11"><sup id="Amos.2.11" class="v30_2_11">11</sup>เรา​ได้​ตั้ง​บุตร‍ชาย​บาง‍คน​ของ​พวก‍เจ้า​ให้​เป็น​ผู้‍เผย‍พระ‍วจนะ</span></p>
  <p class="q2"><span class="v30_2_11">และ​ได้​ตั้ง​ชาย‍หนุ่ม​บาง‍คน​ให้​เป็น​พวก​นา‌ศีร์  </span></p>
  <p class="q2"><span class="v30_2_11">โอ คน​อิสรา‌เอล​เอ๋ย ไม่​เป็น​ความ​จริง​ดัง‍นี้​หรือ?</span></p>
  <p class="q1"><span class="v30_2_11">พระ‍ยาห์‌เวห์​ตรัส​ดัง‍นี้​แหละ</span></p>
  <p class="b"/>
  <p class="q1"><span class="v30_2_12"><sup id="Amos.2.12" class="v30_2_12">12</sup>“แต่​เจ้า​ทั้ง‍หลาย​ได้​ทำ​ให้​พวก​นา‌ศีร์​ดื่ม​เหล้า‍องุ่น</span></p>
  <p class="q2"><span class="v30_2_12">และ​บัญชา​พวก​ผู้‍เผย‍พระ‍วจนะ</span></p>
  <p class="q2"><span class="v30_2_12">ว่า ‘เจ้า​อย่า​เผย‍พระ‍วจนะ​เลย’</span></p>
  <p class="b"/>
  <p class="q1"><span class="v30_2_13"><sup id="Amos.2.13" class="v30_2_13">13</sup>“นี่‍แน่ะ เรา​จะ​กด​เจ้า​ลง​ไว้​ใน​ที่​ของ​เจ้า</span></p>
  <p class="q2"><span class="v30_2_13">เหมือน​เกวียน​ที่​เต็ม​ด้วย​ฟ่อน‍ข้าว​กด​ยัด​ลง</span></p>
  <p class="q1"><span class="v30_2_14"><sup id="Amos.2.14" class="v30_2_14">14</sup>ผู้​ที่​รวด‍เร็ว​ก็​จะ​หนี​ไม่​ทัน</span></p>
  <p class="q2"><span class="v30_2_14">ผู้​ที่​แข็ง‍แรง​จะ​หมด‍กำลัง</span></p>
  <p class="q2"><span class="v30_2_14">ผู้​ที่​เก่ง‍กล้า​จะ​ช่วย​ชีวิต​ของ​ตน​ก็​ไม่‍ได้</span></p>
  <p class="q1"><span class="v30_2_15"><sup id="Amos.2.15" class="v30_2_15">15</sup>ผู้​ที่​ถือ​คัน‍ธนู​จะ​ไม่​ยืน‍ยง​อยู่</span></p>
  <p class="q2"><span class="v30_2_15">ผู้​ที่​วิ่ง​เร็ว​จะ​ช่วย​ตัว‍เอง​ไม่‍ได้</span></p>
  <p class="q1"><span class="v30_2_15">หรือ​ผู้​ที่​ขี่​ม้า​ก็​ช่วย​ชีวิต​ของ​ตน​ไม่‍ได้​เหมือน‍กัน</span></p>
  <p class="q1"><span class="v30_2_16"><sup id="Amos.2.16" class="v30_2_16">16</sup>แม้​แต่​ผู้​ที่​มี​ใจ​ห้าว‍หาญ​ใน​หมู่​ผู้​ที่​เก่ง‍กล้า</span></p>
  <p class="q2"><span class="v30_2_16">ใน​วัน‍นั้น​จะ​หนี​ไป​แต่​ตัว​ล่อน‍จ้อน”</span></p>
  <p class="q1"><span class="v30_2_16">พระ‍ยาห์‌เวห์​ตรัส​ดัง‍นี้​แหละ</span></p>
</div>
<h2 id="Amos.3">อาโมส 3</h2>
<div class="chapter">
  <h3 class="s">อิสรา‌เอล​ถูก​ลง‍โทษ​เพราะ​ทำ​ผิด</h3>
  <p class="p"><span class="v30_3_1"><sup id="Amos.3.1" class="v30_3_1">1</sup>โอ คน​อิสรา‌เอล​เอ๋ย จง​ฟัง​พระ‍วจนะ​นี้​ซึ่ง​พระ‍ยาห์‌เวห์​ตรัส​กล่าว​โทษ​ท่าน‍ทั้ง‍หลาย คือ​กล่าว​โทษ​หมด​ทั้ง​ตระ‌กูล ซึ่ง​เรา​ได้​นำ​ขึ้น​มา​จาก​แผ่น‍ดิน​อียิปต์ ว่า</span></p>
  <p class="q1"><span class="v30_3_2"><sup id="Amos.3.2" class="v30_3_2">2</sup>“ใน​บรร‌ดา​ตระ‌กูล​ทั้ง‍สิ้น​ใน​โลก​นี้</span></p>
  <p class="q2"><span class="v30_3_2">เจ้า​เท่า‍นั้น​ที่​เรา​เลือก​ไว้</span></p>
  <p class="q1"><span class="v30_3_2">ดัง‍นั้น​เรา​จะ​ลง‍โทษ​เจ้า</span></p>
  <p class="q2"><span class="v30_3_2">เพราะ​ความ​ผิด‍บาป​ทั้ง‍สิ้น​ของ​เจ้า”</span></p>
  <p class="b"/>
  <p class="q1"><span class="v30_3_3"><sup id="Amos.3.3" class="v30_3_3">3</sup>สอง​คน​จะ​เดิน​ไป​ด้วย‍กัน​ได้​หรือ</span></p>
  <p class="q2"><span class="v30_3_3">นอก‍จาก​ทั้ง‍สอง​จะ​ได้​ตก‍ลง​กัน​ไว้​ก่อน?</span></p>
  <p class="q1"><span class="v30_3_4"><sup id="Amos.3.4" class="v30_3_4">4</sup>สิงห์​จะ​เปล่ง​เสียง​คำ‌ราม​อยู่​ใน​ป่า</span></p>
  <p class="q2"><span class="v30_3_4">เมื่อ​มัน​ไม่‍มี​เหยื่อ​หรือ?</span></p>
  <p class="q1"><span class="v30_3_4">ถ้า​สิงห์‍หนุ่ม​จับ​สัตว์​อะไร​ไม่‍ได้​เลย</span></p>
  <p class="q2"><span class="v30_3_4">มัน​จะ​ร้อง​ออก​มา​จาก​ถ้ำ​ของ​มัน​หรือ?</span></p>
  <p class="q1"><span class="v30_3_5"><sup id="Amos.3.5" class="v30_3_5">5</sup>ถ้า​ไม่‍มี​เหยื่อ​ล่อ​ไว้</span></p>
  <p class="q2"><span class="v30_3_5">นก​จะ​ลง‍มา​ติด​กับ​บน​ดิน​ได้​หรือ?</span></p>
  <p class="q1"><span class="v30_3_5">ถ้า​ไม่‍มี​อะไร​เข้า​ไป​ติด​กับ</span></p>
  <p class="q2"><span class="v30_3_5">กับ​จะ​ลั่น​ขึ้น​จาก​ดิน​ได้​หรือ?</span></p>
  <p class="q1"><span class="v30_3_6"><sup id="Amos.3.6" class="v30_3_6">6</sup>เขา​จะ​เป่า​เขา‍สัตว์​ใน​เมือง</span></p>
  <p class="q2"><span class="v30_3_6">และ​ประ‌ชา‍ชน​ไม่​ตก‍ใจ​กลัว​หรือ?</span></p>
  <p class="q1"><span class="v30_3_6">จะ​มี​ภัย​เกิด‍ขึ้น​ใน​เมือง​หนึ่ง​เมือง​ใด​หรือ</span></p>
  <p class="q2"><span class="v30_3_6">นอก‍จาก​ว่า​พระ‍ยาห์‌เวห์​ทรง​ทำ​เอง?</span></p>
  <p class="q1"><span class="v30_3_7"><sup id="Amos.3.7" class="v30_3_7">7</sup>แท้‍จริง​พระ‍ยาห์‌เวห์​องค์‍เจ้า‍นาย​ไม่​ทรง​ทำ​สิ่ง​หนึ่ง​สิ่ง‍ใด</span></p>
  <p class="q2"><span class="v30_3_7">โดย​ไม่​เปิด‍เผย​ความ​ลี้‍ลับ</span></p>
  <p class="q2"><span class="v30_3_7">ให้​แก่​ผู้‍รับ‍ใช้​ของ​พระ‍องค์ คือ​ผู้‍เผย‍พระ‍วจนะ</span></p>
  <p class="q1"><span class="v30_3_8"><sup id="Amos.3.8" class="v30_3_8">8</sup>สิงห์​เปล่ง​เสียง​คำ‌ราม​แล้ว</span></p>
  <p class="q2"><span class="v30_3_8">ใคร​จะ​ไม่​กลัว​บ้าง?</span></p>
  <p class="q1"><span class="v30_3_8">พระ‍ยาห์‌เวห์​องค์‍เจ้า‍นาย​ตรัส​แล้ว</span></p>
  <p class="q2"><span class="v30_3_8">ใคร​บ้าง​จะ​ไม่​เผย‍พระ‍วจนะ?</span></p>
  <p class="q1"><span class="v30_3_9"><sup id="Amos.3.9" class="v30_3_9">9</sup>จง​ประ‌กาศ​แก่​บรร‌ดา​ป้อม​ใน​เมือง​อัช‌โดด </span></p>
  <p class="q2"><span class="v30_3_9">และ​แก่​บรร‌ดา​ป้อม​ใน​แผ่น‍ดิน​อียิปต์</span></p>
  <p class="q1"><span class="v30_3_9">และ​กล่าว​ว่า “จง​ประ‌ชุม​กัน​ที่​บน​ภูเขา​สะ‌มา‌เรีย</span></p>
  <p class="q2"><span class="v30_3_9">และ​พินิจ‍ดู​การ​โก‌ลา‌หล​มาก‍มาย</span></p>
  <p class="q2"><span class="v30_3_9">และ​การ​ข่ม‍ขี่​ทั้ง‍หลาย​ท่าม‍กลาง​เมือง​นั้น”</span></p>
  <p class="q1"><span class="v30_3_10"><sup id="Amos.3.10" class="v30_3_10">10</sup>พระ‍ยาห์‌เวห์​ตรัส​ว่า “ผู้​ที่​สะสม​ความ​ทา‌รุณ</span></p>
  <p class="q2"><span class="v30_3_10">และ​การ​โจร‍กรรม​ไว้​ใน​ป้อม​ของ​เขา</span></p>
  <p class="q2"><span class="v30_3_10">ไม่​รู้‍จัก​ที่​จะ​ประ‌พฤติ​ตาม​ทาง​เที่ยง‍ธรรม”</span></p>
  <p class="q1"><span class="v30_3_11"><sup id="Amos.3.11" class="v30_3_11">11</sup>เพราะ‍ฉะนั้น พระ‍ยาห์‌เวห์​องค์‍เจ้า‍นาย​จึง​ตรัส​ดัง‍นี้​ว่า</span></p>
  <p class="q1"><span class="v30_3_11">“ศัตรู​จะ​มา​ล้อม​แผ่น‍ดิน​ไว้</span></p>
  <p class="q2"><span class="v30_3_11">และ​ตี​แนว‍ตั้ง‍รับ​ของ​เจ้า​ให้​แตก</span></p>
  <p class="q2"><span class="v30_3_11">และ​บรร‌ดา​ป้อม​ของ​เจ้า​จะ​ถูก​ปล้น”</span></p>
  <p class="b"/>
  <p class="p"><span class="v30_3_12"><sup id="Amos.3.12" class="v30_3_12">12</sup>พระ‍ยาห์‌เวห์​ตรัส​ดัง‍นี้​ว่า “ผู้‍เลี้ยง‍แกะ​ชิง​ได้​ขา​สอง​ขา หรือ​หู​ชิ้น​หนึ่ง​มา​จาก​ปาก​สิงห์​ได้​อย่าง‍ไร คน​อิสรา‌เอล​ผู้​อยู่​ใน​สะ‌มา‌เรีย จะ​ได้​รับ​ความ​ช่วย‍เหลือ​เหมือน​คว้า​ได้​เตียง​ซีก​หนึ่ง หรือ​ได้​เศษ​ที่‍นอน​มา​อย่าง​นั้น”</span></p>
  <p class="b"/>
  <p class="q1"><span class="v30_3_13"><sup id="Amos.3.13" class="v30_3_13">13</sup>พระ‍ยาห์‌เวห์​องค์‍เจ้า‍นาย พระ‍เจ้า​จอม‍ทัพ​ตรัส​ว่า</span></p>
  <p class="q2"><span class="v30_3_13">“ฟัง​ซิ และ​จง​เป็น​พยาน​กล่าว​โทษ​พงศ์‍พันธุ์​ของ​ยา‌โคบ​เถิด</span></p>
  <p class="q1"><span class="v30_3_14"><sup id="Amos.3.14" class="v30_3_14">14</sup>ว่า​ใน​วัน‍ที่​เรา​ทำ​โทษ​อิสรา‌เอล​เรื่อง​การ​ละ‌เมิด​ของ​เขา</span></p>
  <p class="q2"><span class="v30_3_14">เรา​จะ​ทำ​โทษ​บรร‌ดา​แท่น‍บูชา​ของ​เมือง​เบธ‌เอล </span></p>
  <p class="q1"><span class="v30_3_14">เชิง‍งอน​ที่​แท่น‍บูชา​นั้น​จะ​ถูก​ตัด​ออก​เสีย</span></p>
  <p class="q2"><span class="v30_3_14">และ​ตก​ลง​ดิน</span></p>
  <p class="q1"><span class="v30_3_15"><sup id="Amos.3.15" class="v30_3_15">15</sup>เรา​จะ​โจม‍ตี​เรือน​พัก​ฤดู​หนาว​พร้อม​กับ​เรือน​พัก​ฤดู​ร้อน</span></p>
  <p class="q2"><span class="v30_3_15">และ​เรือน​ที่​ทำ​ด้วย​งา‍ช้าง​จะ​พินาศ</span></p>
  <p class="q1"><span class="v30_3_15">และ​เรือน​ใหญ่ๆ ทั้ง‍หลาย​จะ​สูญ‍สิ้น‍ไป”</span></p>
  <p class="q1"><span class="v30_3_15">พระ‍ยาห์‌เวห์​ตรัส​ดัง‍นี้​แหละ</span></p>
</div>
<h2 id="Amos.4">อาโมส 4</h2>
<div class="chapter">
  <p class="q1"><span class="v30_4_1"><sup id="Amos.4.1" class="v30_4_1">1</sup>แม่‍โค​ทั้ง‍หลาย​แห่ง​บา‌ชาน​เอ๋ย จง​ฟัง​คำ​นี้​เถิด</span></p>
  <p class="q2"><span class="v30_4_1">คือ​ผู้​ที่​อยู่​บน​ภูเขา​สะ‌มา‌เรีย</span></p>
  <p class="q1"><span class="v30_4_1">ผู้​ที่​บีบ‍บัง‍คับ​คน​ยาก‍จน​และ​ขยี้​คน​ขัด‍สน</span></p>
  <p class="q2"><span class="v30_4_1">ผู้​ที่​กล่าว​แก่​สามี​ของ​ตน​ว่า “เอา​มา​ซิ ฉัน​จะ​ได้​ดื่ม”</span></p>
  <p class="q1"><span class="v30_4_2"><sup id="Amos.4.2" class="v30_4_2">2</sup>พระ‍ยาห์‌เวห์​องค์‍เจ้า‍นาย​ทรง​ปฏิ‌ญาณ​ไว้​ด้วย​ความ​บริ‌สุทธิ์​ของ​พระ‍องค์​ว่า</span></p>
  <p class="q2"><span class="v30_4_2">“ดู‍เถิด วัน‍เวลา​ก็​มา​ถึง​พวก‍เจ้า​แล้ว</span></p>
  <p class="q1"><span class="v30_4_2">เขา​จะ​เอา​ขอ​เกี่ยว​เจ้า​ไป</span></p>
  <p class="q2"><span class="v30_4_2">คือ​ทุก​คน​ที่​เป็น​ของ​เจ้า เขา​ก็​จะ​เกี่ยว​ไป​ด้วย​เบ็ด</span></p>
  <p class="q1"><span class="v30_4_3"><sup id="Amos.4.3" class="v30_4_3">3</sup>และ​เจ้า​จะ​ออก​ไป​ตาม​ช่อง​กำ‌แพง</span></p>
  <p class="q2"><span class="v30_4_3">หญิง​ทุก​คน​จะ​ออก​ไป​ตาม​ช่อง​ข้าง‍หน้า​ตน</span></p>
  <p class="q2"><span class="v30_4_3">และ​เจ้า​จะ​ถูก​ไล่​ไป​ทาง​ฮาร‌โมน”</span></p>
  <p class="q1"><span class="v30_4_3">พระ‍ยาห์‌เวห์​ตรัส​ดัง‍นี้​แหละ</span></p>
  <p class="q1"><span class="v30_4_4"><sup id="Amos.4.4" class="v30_4_4">4</sup>“จง​มา​ที่​เบธ‌เอล มา​ทำ​การ​ละ‌เมิด</span></p>
  <p class="q2"><span class="v30_4_4">มา​ที่​กิล‌กาล​ซิ มา​ทำ​การ​ละ‌เมิด​ให้​ทวี​ขึ้น</span></p>
  <p class="q1"><span class="v30_4_4">จง​นำ​เครื่อง‍สัตว‌บูชา​ของ​เจ้า​มา​ทุก​เช้า</span></p>
  <p class="q2"><span class="v30_4_4">และ​นำ​ทศางค์ ​ของ​เจ้า​มา​ทุก​สาม​วัน</span></p>
  <p class="q1"><span class="v30_4_5"><sup id="Amos.4.5" class="v30_4_5">5</sup>จง​เผา​ขนม‍ปัง​ที่​มี​เชื้อ ​เป็น​เครื่อง‍บูชา‍ขอบ‍พระ‍คุณ</span></p>
  <p class="q2"><span class="v30_4_5">และ​ประ‌กาศ​การ​ถวาย‍บูชา​ด้วย​ใจ‍สมัคร จง​โฆษ‌ณา​เรื่อง​นี้</span></p>
  <p class="q2"><span class="v30_4_5">โอ คน​อิสรา‌เอล​เอ๋ย</span></p>
  <p class="q2"><span class="v30_4_5">พวก‍เจ้า​รัก​ที่​จะ​ทำ​อย่าง‍นี้​นี่​นะ”</span></p>
  <p class="q1"><span class="v30_4_5">พระ‍ยาห์‌เวห์​องค์‍เจ้า‍นาย​ตรัส​ดัง‍นี้​แหละ</span></p>
  <h3 class="s">อิสรา‌เอล​ไม่​ยอม‍รับ​บท‍เรียน​จาก​การ​ลง‍โทษ​ของ​พระ‍เจ้า</h3>
  <p class="q1"><span class="v30_4_6"><sup id="Amos.4.6" class="v30_4_6">6</sup>“เรา​เอง​เป็น​ผู้​ให้​พวก‍เจ้า​อด‍อยาก ​ใน​ทุก​เมือง</span></p>
  <p class="q2"><span class="v30_4_6">และ​ให้​เจ้า​ขาด‍แคลน​อาหาร​ใน​ทุก​แห่ง</span></p>
  <p class="q1"><span class="v30_4_6">กระ‌นั้น​พวก‍เจ้า​ก็​ยัง​ไม่​กลับ‍มา‍หา​เรา”</span></p>
  <p class="q1"><span class="v30_4_6">พระ‍ยาห์‌เวห์​ตรัส​ดัง‍นี้​แหละ</span></p>
  <p class="b"/>
  <p class="q1"><span class="v30_4_7"><sup id="Amos.4.7" class="v30_4_7">7</sup>“เรา​เอง​เป็น​ผู้​ยับ‍ยั้ง​ฝน​ไว้​เสีย​จาก​เจ้า​ด้วย</span></p>
  <p class="q2"><span class="v30_4_7">สาม​เดือน​ก่อน​ถึง​ฤดู​เกี่ยว</span></p>
  <p class="q1"><span class="v30_4_7">เรา​ให้​ฝน‍ตก​ใน​เมือง​หนึ่ง</span></p>
  <p class="q2"><span class="v30_4_7">อีก​เมือง​หนึ่ง​ไม่‍ให้​ฝน</span></p>
  <p class="q1"><span class="v30_4_7">นา​แห่ง​หนึ่ง​มี​ฝน‍ตก</span></p>
  <p class="q2"><span class="v30_4_7">ส่วน​นา​ที่​ไม่‍มี​ฝน​ก็​เหี่ยว‍แห้ง</span></p>
  <p class="q1"><span class="v30_4_8"><sup id="Amos.4.8" class="v30_4_8">8</sup>ดัง‍นั้น​ชาว‍เมือง​สอง​สาม​เมือง​ก็​เดิน​โซ‍เซ​ไป​หา​อีก​เมือง​หนึ่ง</span></p>
  <p class="q2"><span class="v30_4_8">เพื่อ​จะ​หา​น้ำ‍ดื่ม แต่​ไม่​สิ้น​กระ‌หาย</span></p>
  <p class="q1"><span class="v30_4_8">กระ‌นั้น พวก‍เจ้า​ก็​ยัง​ไม่​กลับ‍มา‍หา​เรา”</span></p>
  <p class="q1"><span class="v30_4_8">พระ‍ยาห์‌เวห์​ตรัส​ดัง‍นี้​แหละ</span></p>
  <p class="b"/>
  <p class="q1"><span class="v30_4_9"><sup id="Amos.4.9" class="v30_4_9">9</sup>“เรา​โจม‍ตี​พืช‍ผล​ของ​เจ้า​ด้วย​โรค​และ​เชื้อ​รา</span></p>
  <p class="q2"><span class="v30_4_9">บรร‌ดา​ไร่‍นา​ของ​เจ้า และ​สวน‍องุ่น​ของ​เจ้า</span></p>
  <p class="q2"><span class="v30_4_9">ต้น‍มะเดื่อ​และ​ต้น‍มะกอก​ของ​เจ้า ตั๊ก‌แตน​ก็​มา​กิน</span></p>
  <p class="q1"><span class="v30_4_9">กระ‌นั้น พวก‍เจ้า​ก็​ยัง​ไม่​กลับ‍มา‍หา​เรา”</span></p>
  <p class="q1"><span class="v30_4_9">พระ‍ยาห์‌เวห์​ตรัส​ดัง‍นี้​แหละ</span></p>
  <p class="b"/>
  <p class="q1"><span class="v30_4_10"><sup id="Amos.4.10" class="v30_4_10">10</sup>“เรา​ให้​โรค‍ระบาด​อย่าง​ที่​เกิด​ใน​อียิปต์​มา​เกิด​ท่าม‍กลาง​เจ้า</span></p>
  <p class="q2"><span class="v30_4_10">เรา​ประ‌หาร​คน​หนุ่ม​ของ​เจ้า​ด้วย​ดาบ</span></p>
  <p class="q1"><span class="v30_4_10">กับ​เอา​ม้า​ทั้ง‍หลาย​ของ​เจ้า​ไป​เสีย</span></p>
  <p class="q2"><span class="v30_4_10">และ​ทำ​ให้​ความ​เน่า‍เหม็น​ที่​ค่าย​ของ​เจ้า​คลุ้ง​เข้า​จมูก​พวก‍เจ้า</span></p>
  <p class="q1"><span class="v30_4_10">กระ‌นั้น พวก‍เจ้า​ก็​ยัง​ไม่​กลับ‍มา‍หา​เรา”</span></p>
  <p class="q1"><span class="v30_4_10">พระ‍ยาห์‌เวห์​ตรัส​ดัง‍นี้​แหละ</span></p>
  <p class="b"/>
  <p class="q1"><span class="v30_4_11"><sup id="Amos.4.11" class="v30_4_11">11</sup>“เรา​คว่ำ​พวก‍เจ้า​บาง‍คน</span></p>
  <p class="q2"><span class="v30_4_11">อย่าง​ที่​พระ‍เจ้า​คว่ำ​เมือง​โส‌โดม​และ​เมือง​โก‌โม‌ราห์ </span></p>
  <p class="q2"><span class="v30_4_11">เจ้า​เหมือน​ดุ้น‍ฟืน​ที่​เขา​หยิบ​ออก​มา​จาก​กอง​ไฟ</span></p>
  <p class="q1"><span class="v30_4_11">กระ‌นั้น พวก‍เจ้า​ก็​ยัง​ไม่​กลับ‍มา‍หา​เรา”</span></p>
  <p class="q1"><span class="v30_4_11">พระ‍ยาห์‌เวห์​ตรัส​ดัง‍นี้​แหละ</span></p>
  <p class="b"/>
  <p class="q1"><span class="v30_4_12"><sup id="Amos.4.12" class="v30_4_12">12</sup>“โอ อิสรา‌เอล​เอ๋ย เพราะ‍ฉะนั้น​เรา​จะ​ต้อง​ทำ​แก่​เจ้า​ดัง‍นี้</span></p>
  <p class="q2"><span class="v30_4_12">และ​เพราะ​เรา​จะ​ต้อง​ทำ​เช่น‍นี้​แก่​เจ้า</span></p>
  <p class="q2"><span class="v30_4_12">โอ อิสรา‌เอล​เอ๋ย จง​เตรียม‍ตัว​เพื่อ​จะ​เผชิญ​พระ‍เจ้า​ของ​เจ้า”</span></p>
  <p class="b"/>
  <p class="q1"><span class="v30_4_13"><sup id="Amos.4.13" class="v30_4_13">13</sup>เพราะ​นี่‍แน่ะ พระ‍องค์​ผู้​ทรง​ปั้น​ภูเขา​และ​สร้าง​พายุ</span></p>
  <p class="q2"><span class="v30_4_13">และ​ทรง​ประ‌กาศ​พระ‍ดำ‌ริ​ของ​พระ‍องค์​แก่​มนุษย์</span></p>
  <p class="q1"><span class="v30_4_13">ผู้​ทรง​ให้​เวลา​เช้า​เป็น​ค่ำ‍มืด</span></p>
  <p class="q2"><span class="v30_4_13">และ​ทรง​ดำ‌เนิน​บน​ที่‍สูง​ของ​พิภพ</span></p>
  <p class="q1"><span class="v30_4_13">พระ‍นาม​ของ​พระ‍องค์ คือ พระ‍ยาห์‌เวห์​พระ‍เจ้า​จอม‍ทัพ</span></p>
</div>
<h2 id="Amos.5">อาโมส 5</h2>
<div class="chapter">
  <h3 class="s">การ​คร่ำ‍ครวญ​เนื่อง‍จาก​บาป​ของ​อิสรา‌เอล</h3>
  <p class="p"><span class="v30_5_1"><sup id="Amos.5.1" class="v30_5_1">1</sup>โอ พงศ์‍พันธุ์​อิสรา‌เอล​เอ๋ย จง​ฟัง​ถ้อย‍คำ​นี้ ซึ่ง​ข้า​คร่ำ‍ครวญ​ถึง​เจ้า​ว่า</span></p>
  <p class="q1"><span class="v30_5_2"><sup id="Amos.5.2" class="v30_5_2">2</sup>“อิสรา‌เอล​คือ​สาว‍พรหม‌จารี</span></p>
  <p class="q2"><span class="v30_5_2">เธอ​ล้ม‍ลง​แล้ว ลุก‍ขึ้น​ไม่‍ได้​อีก</span></p>
  <p class="q1"><span class="v30_5_2">เธอ​ถูก​ทอด​ทิ้ง​ที่​แผ่น‍ดิน​ของ​เธอ</span></p>
  <p class="q2"><span class="v30_5_2">ไม่‍มี​ใคร​พยุง​เธอ​ขึ้น​อีก</span></p>
  <p class="b"/>
  <p class="q1"><span class="v30_5_3"><sup id="Amos.5.3" class="v30_5_3">3</sup>“เพราะ​พระ‍ยาห์‌เวห์​องค์‍เจ้า‍นาย​ตรัส​ดัง‍นี้​ว่า</span></p>
  <p class="q1"><span class="v30_5_3">‘เมือง​ที่​ส่ง​ทหาร​ออก​ไป​หนึ่ง‍พัน</span></p>
  <p class="q2"><span class="v30_5_3">จะ​เหลือ​กลับ‍มา​หนึ่ง‍ร้อย</span></p>
  <p class="q1"><span class="v30_5_3">และ​เมือง​ที่​ส่ง​ออก​ไป​หนึ่ง‍ร้อย</span></p>
  <p class="q2"><span class="v30_5_3">จะ​เหลือ​กลับ‍มา​สิบ​คน แก่​พงศ์‍พันธุ์​อิสรา‌เอล’</span></p>
  <p class="b"/>
  <p class="q1"><span class="v30_5_4"><sup id="Amos.5.4" class="v30_5_4">4</sup>“เพราะ​พระ‍ยาห์‌เวห์​ตรัส​กับ​พงศ์‍พันธุ์​อิสรา‌เอล​ดัง‍นี้​ว่า</span></p>
  <p class="q1"><span class="v30_5_4">‘จง​แสวง‍หา​เรา​และ​ดำรง​ชีวิต​อยู่</span></p>
  <p class="q2"><span class="v30_5_5"><sup id="Amos.5.5" class="v30_5_5">5</sup>อย่า​แสวง‍หา​เบธ‌เอล</span></p>
  <p class="q1"><span class="v30_5_5">อย่า​เข้า​ไป​ใน​กิล‌กาล</span></p>
  <p class="q2"><span class="v30_5_5">หรือ​ข้าม​ไป​ยัง​เบ‌เออร์‌เช‌บา</span></p>
  <p class="q1"><span class="v30_5_5">เพราะ​ว่า​กิล‌กาล​จะ​ตก​ไป​เป็น​เชลย​อย่าง​แน่‍นอน</span></p>
  <p class="q2"><span class="v30_5_5">และ​เบธ‌เอล​ก็​จะ​สูญ‍ไป’ ”</span></p>
  <p class="b"/>
  <p class="q1"><span class="v30_5_6"><sup id="Amos.5.6" class="v30_5_6">6</sup>จง​แสวง‍หา​พระ‍ยาห์‌เวห์​และ​ดำรง​ชีวิต​อยู่</span></p>
  <p class="q2"><span class="v30_5_6">เกรง‍ว่า​พระ‍องค์​จะ​ทรง​พุ่ง​ปะทะ​พงศ์‍พันธุ์​โย‌เซฟ​อย่าง​ไฟ</span></p>
  <p class="q2"><span class="v30_5_6">ไฟ​จะ​เผา‍ผลาญ​เบธ‌เอล และ​ไม่‍มี​ใคร​ดับ​ได้</span></p>
  <p class="b"/>
  <p class="q1"><span class="v30_5_7"><sup id="Amos.5.7" class="v30_5_7">7</sup>โอ เจ้า​ทั้ง‍หลาย​ผู้​บิด‍เบือน​ความ​ยุติ‍ธรรม</span></p>
  <p class="q2"><span class="v30_5_7">และ​เหยียบ‍ย่ำ​ความ​ชอบ‍ธรรม </span></p>
  <p class="q1"><span class="v30_5_8"><sup id="Amos.5.8" class="v30_5_8">8</sup>พระ‍องค์​ผู้​ทรง​สร้าง​ดาว‍ลูก‍ไก่​และ​ดาว‍ไถ </span></p>
  <p class="q2"><span class="v30_5_8">ผู้​ทรง​เปลี่ยน​ความ​มืด‍ทึบ​ให้​เป็น​รุ่ง‍เช้า</span></p>
  <p class="q2"><span class="v30_5_8">และ​ทรง​ทำ​ให้​กลาง‍วัน​มืด​อย่าง​กลาง‍คืน</span></p>
  <p class="q1"><span class="v30_5_8">ผู้​ทรง​เรียก​น้ำ‍ทะเล​มา</span></p>
  <p class="q2"><span class="v30_5_8">และ​เท​น้ำ​นั้น​ลง​บน​พื้น​พิภพ</span></p>
  <p class="q1"><span class="v30_5_8">พระ‍ยาห์‌เวห์​คือ​พระ‍นาม​ของ​พระ‍องค์</span></p>
  <p class="q1"><span class="v30_5_9"><sup id="Amos.5.9" class="v30_5_9">9</sup>ผู้​ทรง​ทำ​ให้​ความ​พินาศ​แวบ​เข้า​สู่​ผู้​แข็ง‍แรง</span></p>
  <p class="q2"><span class="v30_5_9">ความ​พินาศ​จึง​เข้า​สู่​ป้อม‍ปรา‌การ</span></p>
  <p class="b"/>
  <p class="q1"><span class="v30_5_10"><sup id="Amos.5.10" class="v30_5_10">10</sup>เขา‍ทั้ง‍หลาย​เกลียด​ผู้​ที่​กล่าว​เตือน​ที่​ศาล </span></p>
  <p class="q2"><span class="v30_5_10">และ​เขา​ชัง​ผู้​ที่​พูด​ความ​จริง</span></p>
  <p class="q1"><span class="v30_5_11"><sup id="Amos.5.11" class="v30_5_11">11</sup>เพราะ​ว่า​พวก‍เจ้า​เหยียบ‍ย่ำ​คน​ยาก‍จน</span></p>
  <p class="q2"><span class="v30_5_11">และ​รีด​เอา​ส่วน​แบ่ง​ข้าว‍สา‌ลี​ไป​จาก​เขา</span></p>
  <p class="q1"><span class="v30_5_11">เจ้า​จึง​สร้าง​บ้าน​ด้วย​ศิลา​สกัด</span></p>
  <p class="q2"><span class="v30_5_11">แต่​เจ้า​จะ​ไม่‍ได้​อยู่​ใน​ตึก​นั้น</span></p>
  <p class="q1"><span class="v30_5_11">เจ้า​ทำ​สวน‍องุ่น​ที่​ร่ม‍รื่น</span></p>
  <p class="q2"><span class="v30_5_11">แต่​เจ้า​จะ​ไม่‍ได้​ดื่ม​เหล้า‍องุ่น​จาก​สวน​นั้น</span></p>
  <p class="q1"><span class="v30_5_12"><sup id="Amos.5.12" class="v30_5_12">12</sup>เพราะ​เรา​รู้​ว่า​การ​ละ‌เมิด​ของ​เจ้า​มี​เพียง‍ไร</span></p>
  <p class="q2"><span class="v30_5_12">และ​บาป​ของ​เจ้า​มาก‍มาย​สัก​เท่า‍ใด</span></p>
  <p class="q1"><span class="v30_5_12">เจ้า​เป็น​ผู้​ข่ม‍เหง​คน​ชอบ‍ธรรม เป็น​ผู้​รับ​สินบน</span></p>
  <p class="q2"><span class="v30_5_12">และ​ขับ‍ไล่​คน​ขัด‍สน​ออก​ไป​จาก​ศาล</span></p>
  <p class="q1"><span class="v30_5_13"><sup id="Amos.5.13" class="v30_5_13">13</sup>เพราะ‍ฉะนั้น คน​ที่​มี​ปัญญา​จะ​ไม่​พูด​อะไร​ใน​เวลา​เช่น‍นั้น</span></p>
  <p class="q2"><span class="v30_5_13">เพราะ​เป็น​เวลา​ชั่ว‍ร้าย</span></p>
  <p class="b"/>
  <p class="q1"><span class="v30_5_14"><sup id="Amos.5.14" class="v30_5_14">14</sup>เจ้า‍ทั้ง‍หลาย​จง​แสวง‍หา​ความ​ดี อย่า​แสวง‍หา​ความ​ชั่ว</span></p>
  <p class="q2"><span class="v30_5_14">เพื่อ​เจ้า​จะ​ดำรง​ชีวิต​อยู่​ได้</span></p>
  <p class="q1"><span class="v30_5_14">พระ‍ยาห์‌เวห์​พระ‍เจ้า​จอม‍ทัพ​จะ​สถิต​กับ​เจ้า</span></p>
  <p class="q2"><span class="v30_5_14">ดัง‍ที่​เจ้า​กล่าว‍อ้าง</span></p>
  <p class="q1"><span class="v30_5_15"><sup id="Amos.5.15" class="v30_5_15">15</sup>จง​เกลียด​ความ​ชั่ว และ​จง​รัก​ความ​ดี</span></p>
  <p class="q2"><span class="v30_5_15">และ​จง​ตั้ง​ความ​ยุติ‍ธรรม​ไว้​ใน​ศาล</span></p>
  <p class="q1"><span class="v30_5_15">บาง‍ที​พระ‍ยาห์‌เวห์​พระ‍เจ้า​จอม‍ทัพ</span></p>
  <p class="q2"><span class="v30_5_15">อาจ​ทรง​พระ‍กรุณา​ต่อ​พงศ์‍พันธุ์​โย‌เซฟ​ที่​เหลือ​อยู่​นั้น</span></p>
  <p class="b"/>
  <p class="q1"><span class="v30_5_16"><sup id="Amos.5.16" class="v30_5_16">16</sup>เพราะ‍ฉะนั้น พระ‍ยาห์‌เวห์​พระ‍เจ้า​จอม‍ทัพ ผู้​เป็น​องค์‍เจ้า‍นาย​ตรัส​ดัง‍นี้​ว่า</span></p>
  <p class="q1"><span class="v30_5_16">“ตาม​ลาน‍เมือง​ทุก​แห่ง​จะ​มี​การ​ร่ำ‍ไห้</span></p>
  <p class="q2"><span class="v30_5_16">และ​ตาม‍ถนน​ทุก​สาย​จะ​มี​คน​พูด​ว่า ‘อนิจจา​เอ๋ย อนิจจา​เอ๋ย’</span></p>
  <p class="q1"><span class="v30_5_16">เขา​จะ​ร้อง‍เรียก​ชาว‍นา​ให้​ไว้‍ทุกข์</span></p>
  <p class="q2"><span class="v30_5_16">และ​ให้​ผู้​ชำนาญ​เพลง‍โศก​ร้อง‍โอด‍ครวญ</span></p>
  <p class="q1"><span class="v30_5_17"><sup id="Amos.5.17" class="v30_5_17">17</sup>ใน​สวน‍องุ่น​ทุก​แห่ง​จะ​มี​การ​ร่ำ‍ไห้</span></p>
  <p class="q2"><span class="v30_5_17">เพราะ​เรา​จะ​ผ่าน​ไป​ท่าม‍กลาง​เจ้า”</span></p>
  <p class="q1"><span class="v30_5_17">พระ‍ยาห์‌เวห์​ตรัส​ดัง‍นี้​แหละ</span></p>
  <h3 class="s">วัน​แห่ง​พระ‍ยาห์‌เวห์​เป็น​วัน​มืด</h3>
  <p class="q1"><span class="v30_5_18"><sup id="Amos.5.18" class="v30_5_18">18</sup>วิบัติ​แก่​เจ้า​ผู้​ปรารถ‌นา​วัน​แห่ง​พระ‍ยาห์‌เวห์</span></p>
  <p class="q2"><span class="v30_5_18">เจ้า​จะ​ปรารถ‌นา​วัน​แห่ง​พระ‍ยาห์‌เวห์​ไป​ทำไม?</span></p>
  <p class="q1"><span class="v30_5_18">วัน‍นั้น​เป็น​ความ​มืด มิ‍ใช่​ความ​สว่าง</span></p>
  <p class="q2"><span class="v30_5_19"><sup id="Amos.5.19" class="v30_5_19">19</sup>อย่าง​กับ​คน​หนี​สิงห์</span></p>
  <p class="q2"><span class="v30_5_19">ไป​ปะ​หมี</span></p>
  <p class="q1"><span class="v30_5_19">หรือ​เหมือน​คน​เข้า​ไป​ใน​เรือน​เอา​มือ​เท้า​ฝา‍ผนัง</span></p>
  <p class="q2"><span class="v30_5_19">และ​งู​ก็​กัด​เอา</span></p>
  <p class="q1"><span class="v30_5_20"><sup id="Amos.5.20" class="v30_5_20">20</sup>วัน​แห่ง​พระ‍ยาห์‌เวห์​เป็น​ความ​มืด มิ​ใช่​ความ​สว่าง</span></p>
  <p class="q2"><span class="v30_5_20">เป็น​ความ​มืด‍ครึ้ม มิ‍ใช่​ความ​เจิด‍จ้า​เลย</span></p>
  <p class="b"/>
  <p class="q1"><span class="v30_5_21"><sup id="Amos.5.21" class="v30_5_21">21</sup>“เรา​เกลียด เรา​ชัง​บรร‌ดา​วัน​เทศ‌กาล​เลี้ยง​ของ​เจ้า</span></p>
  <p class="q2"><span class="v30_5_21">และ​เรา​ไม่​ชอบ​การ​ประ‌ชุม​ตาม​พิธี​ของ​เจ้า​เลย</span></p>
  <p class="q1"><span class="v30_5_22"><sup id="Amos.5.22" class="v30_5_22">22</sup>แม้‍ว่า​เจ้า​ถวาย​เครื่อง‍บูชา‍เผา‍ทั้ง‍ตัว​และ​ธัญ‌บูชา​แก่​เรา</span></p>
  <p class="q2"><span class="v30_5_22">เรา​ก็​จะ​ไม่​ยอม‍รับ​สิ่ง​เหล่า‍นั้น</span></p>
  <p class="q1"><span class="v30_5_22">และ​เรา​จะ​ไม่​มอง‍ดู </span></p>
  <p class="q2"><span class="v30_5_22">ศานติ‍บูชา​ที่​เป็น​สัตว์​อ้วน‍พี​ของ​เจ้า​นั้น</span></p>
  <p class="q1"><span class="v30_5_23"><sup id="Amos.5.23" class="v30_5_23">23</sup>จง​นำ​เสียง‍เพลง​ของ​เจ้า​ไป​จาก​เรา</span></p>
  <p class="q2"><span class="v30_5_23">เรา​จะ​ไม่​ฟัง​เสียง​พิณ‍ใหญ่​ของ​เจ้า</span></p>
  <p class="q1"><span class="v30_5_24"><sup id="Amos.5.24" class="v30_5_24">24</sup>แต่​จง​ให้​ความ​ยุติ‍ธรรม​หลั่ง‍ไหล​ลง​อย่าง​น้ำ</span></p>
  <p class="q2"><span class="v30_5_24">และ​ให้​ความ​ชอบ‍ธรรม​เป็น​อย่าง​ลำ‍ธาร​ที่​ไหล​อยู่​เป็น​นิตย์</span></p>
  <p class="b"/>
  <p class="p"><span class="v30_5_25"><sup id="Amos.5.25" class="v30_5_25">25</sup>“โอ พงศ์‍พันธุ์​อิสรา‌เอล​เอ๋ย เจ้า​ได้​นำ​เครื่อง‍บูชา​ถวาย​แก่​เรา​ใน​ถิ่น‍ทุร‌กัน‌ดาร 40 ปี​หรือ? </span><span class="v30_5_26"><sup id="Amos.5.26" class="v30_5_26">26</sup>เจ้า​ได้​หาม​พระ​สัค‌คูท​กษัตริย์​ของ​เจ้า และ​พระ​ไค‌วัน​ดาว​ที่​เป็น​พระ​ของ​เจ้า รูป‍เคารพ​ทั้ง‍สอง​ซึ่ง​เจ้า​ได้​ทำ​ไว้​สำหรับ​ตัว​เจ้า​เอง​ไม่​ใช่​หรือ? </span><span class="v30_5_27"><sup id="Amos.5.27" class="v30_5_27">27</sup>เพราะ‍ฉะนั้น เรา​จะ​นำ​เจ้า​ไป​เป็น​เชลย ณ ที่​เลย​เมือง​ดา‌มัส‌กัส​ไป”  พระ‍ยาห์‌เวห์ ผู้​ทรง​พระ‍นาม​ว่า​พระ‍เจ้า​จอม‍ทัพ ตรัส​ดัง‍นี้​แหละ</span></p>
</div>
<h2 id="Amos.6">อาโมส 6</h2>
<div class="chapter">
  <h3 class="s">อิสรา‌เอล​จะ​ถูก​ทำ‍ลาย​เพราะ​ความ​นิ่ง‍นอน‍ใจ</h3>
  <p class="q1"><span class="v30_6_1"><sup id="Amos.6.1" class="v30_6_1">1</sup>วิบัติ​แก่​ผู้​ที่​อยู่​อย่าง​สบาย​ใน​ศิ‌โยน</span></p>
  <p class="q2"><span class="v30_6_1">และ​แก่​ผู้​ที่​วาง‍ใจ​ใน​ภูเขา​สะ‌มา‌เรีย</span></p>
  <p class="q1"><span class="v30_6_1">คือ​ผู้​มี​ชื่อ‍เสียง​โดด‍เด่น​แห่ง​ประ‌ชา‍ชาติ</span></p>
  <p class="q2"><span class="v30_6_1">ผู้​ซึ่ง​พงศ์‍พันธุ์​อิสรา‌เอล​มา‍หา​นั่น‍น่ะ</span></p>
  <p class="q1"><span class="v30_6_2"><sup id="Amos.6.2" class="v30_6_2">2</sup>จง​ไป​ยัง​เมือง​คาล‌เนห์ และ​ดู​เอา​เถิด</span></p>
  <p class="q2"><span class="v30_6_2">จาก​ที่‍นั่น​ก็​ไป​ยัง​ฮา‌มัท​เมือง​ใหญ่</span></p>
  <p class="q2"><span class="v30_6_2">แล้ว​ลง‍ไป​ยัง​เมือง​กัท​ของ​ชาว​ฟี‌ลิส‌เตีย</span></p>
  <p class="q1"><span class="v30_6_2">เมือง​ของ​เจ้า ​ดี​กว่า​อาณา‌จักร​เหล่า‍นี้​หรือ?</span></p>
  <p class="q2"><span class="v30_6_2">หรือ​อาณา‌เขต​เมือง​เหล่า‍นั้น​ใหญ่​กว่า​อาณา‌เขต​เมือง​ของ​เจ้า​หรือ?</span></p>
  <p class="q1"><span class="v30_6_3"><sup id="Amos.6.3" class="v30_6_3">3</sup>โอ เจ้า​ผู้​อยาก​ผัด​วัน​หายนะ​ให้​เนิ่น​ไป</span></p>
  <p class="q2"><span class="v30_6_3">แต่​กลับ​นำ​เอา​การ​ปก‍ครอง​ที่​ทา‌รุณ​เข้า‍มา​ใกล้</span></p>
  <p class="b"/>
  <p class="q1"><span class="v30_6_4"><sup id="Amos.6.4" class="v30_6_4">4</sup>วิบัติ​แก่​ผู้​ที่​นอน​บน​เตียง​งา‍ช้าง</span></p>
  <p class="q2"><span class="v30_6_4">และ​ผู้​ซึ่ง​เหยียด​กาย​อยู่​บน​เก้าอี้​นอน</span></p>
  <p class="q1"><span class="v30_6_4">และ​กิน​ลูก‍แกะ​ที่​ได้​มา​จาก​ฝูง‍แกะ</span></p>
  <p class="q2"><span class="v30_6_4">กับ​ลูก​วัว​จาก​คอก​วัว</span></p>
  <p class="q1"><span class="v30_6_5"><sup id="Amos.6.5" class="v30_6_5">5</sup>และ​ร้อง‍เพลง​เล่นๆ ประ‌สาน‍เสียง​พิณ​ใหญ่</span></p>
  <p class="q2"><span class="v30_6_5">เขา​ใช้​เครื่อง‍ดน‌ตรี​แต่ง​เพลง​ใหม่​เหมือน​ดาวิด</span></p>
  <p class="q1"><span class="v30_6_6"><sup id="Amos.6.6" class="v30_6_6">6</sup>ผู้​ใช้​ชาม​ใส่​เหล้า‍องุ่น​ดื่ม</span></p>
  <p class="q2"><span class="v30_6_6">และ​ชโลม​ตัว​ด้วย​น้ำ‍มัน​อย่าง​ดี</span></p>
  <p class="q2"><span class="v30_6_6">แต่​ไม่​เป็น​ทุกข์‍โศก​ใน​เรื่อง​ความ​พินาศ​ของ​โย‌เซฟ</span></p>
  <p class="q1"><span class="v30_6_7"><sup id="Amos.6.7" class="v30_6_7">7</sup>เพราะ‍ฉะนั้น เขา​จึง​ต้อง​เป็น​พวก​แรก​ที่​ตก​ไป​เป็น​เชลย</span></p>
  <p class="q2"><span class="v30_6_7">และ​เสียง​รื่น‍เริง​ของ​พวก​ที่​นอน​เหยียด​กาย​ก็​จะ​หมด‍สิ้น‍ไป</span></p>
  <p class="b"/>
  <p class="q1"><span class="v30_6_8"><sup id="Amos.6.8" class="v30_6_8">8</sup>พระ‍ยาห์‌เวห์​องค์‍เจ้า‍นาย​ได้​ทรง​ปฏิ‌ญาณ​เอง​ว่า</span></p>
  <p class="q1"><span class="v30_6_8">(พระ‍ยาห์‌เวห์​พระ‍เจ้า​จอม‍ทัพ​ตรัส​ว่า)</span></p>
  <p class="q1"><span class="v30_6_8">“เรา​สะอิด‍สะ‌เอียน​ความ​เย่อ‍หยิ่ง​ของ​ยา‌โคบ</span></p>
  <p class="q2"><span class="v30_6_8">และ​เกลียด​ป้อม​ทั้ง‍หลาย​ของ​เขา</span></p>
  <p class="q2"><span class="v30_6_8">เรา​จะ​มอบ​เมือง​นั้น​และ​สิ่ง​สาร‌พัด​ที่​อยู่​ใน​เมือง​นั้น​แก่​ศัตรู”</span></p>
  <p class="b"/>
  <p class="p"><span class="v30_6_9"><sup id="Amos.6.9" class="v30_6_9">9</sup>ถ้า​ใน​บ้าน​เดียว​มี​คน​เหลือ​อยู่ 10 คน เขา​จะ​ต้อง​ตาย​หมด </span><span class="v30_6_10"><sup id="Amos.6.10" class="v30_6_10">10</sup>และ​เมื่อ​ญาติ​ผู้‍ตาย คือ​ผู้​ที่​เผา​ศพ มา​เพื่อ​จะ​นำ​กระ‌ดูก​ออก​นอก‍บ้าน และ​จะ​กล่าว​กับ​คน​ที่​ซ่อน‍ตัว​อยู่​ใน​ห้อง​ชั้น‍ใน​ของ​บ้าน​นั้น​ว่า “ยัง​มี​ใคร​อยู่​กับ​เจ้า​หรือ?” เขา​จะ​ตอบ​ว่า “ไม่‍มี” และ​เขา​จะ​กล่าว​ว่า “จุ๊ จุ๊ อย่า​ให้​เรา​ออก​พระ‍นาม​ของ​พระ‍ยาห์‌เวห์”</span></p>
  <p class="b"/>
  <p class="q1"><span class="v30_6_11"><sup id="Amos.6.11" class="v30_6_11">11</sup>เพราะ​นี่‍แน่ะ พระ‍ยาห์‌เวห์​ทรง​บัญชา​แล้ว</span></p>
  <p class="q2"><span class="v30_6_11">บ้าน​ใหญ่​จะ​ถูก​ตี​แตก​เป็น​ชิ้นๆ</span></p>
  <p class="q2"><span class="v30_6_11">และ​บ้าน​เล็ก​ก็​จะ​แตก​เป็น​เสี่ยงๆ</span></p>
  <p class="q1"><span class="v30_6_12"><sup id="Amos.6.12" class="v30_6_12">12</sup>ม้า​วิ่ง​บน​ศิลา​ได้​หรือ?</span></p>
  <p class="q2"><span class="v30_6_12">มี​ผู้‍ใด​ใช้​โค​ไถ​ทะเล​ได้​หรือ?</span></p>
  <p class="q1"><span class="v30_6_12">แต่​พวก‍เจ้า​ได้​เปลี่ยน​ความ​ยุติ‍ธรรม​ให้​เป็น​พิษ</span></p>
  <p class="q2"><span class="v30_6_12">และ​เปลี่ยน​ผล​ของ​ความ​ชอบ‍ธรรม​ให้​ขม</span></p>
  <p class="q1"><span class="v30_6_13"><sup id="Amos.6.13" class="v30_6_13">13</sup>เจ้า​ทั้ง‍หลาย​ผู้​เปรม‍ปรีดิ์​อยู่​ใน​การ​ยึด​เมือง​โล‌เด‌บาร์ </span></p>
  <p class="q2"><span class="v30_6_13">ผู้​กล่าว​ว่า “เรา​ได้​ยึด​คาร‌นา‌อิม ​มา​เป็น​ของ​เรา</span></p>
  <p class="q2"><span class="v30_6_13">ด้วย​กำลัง​ของ​เรา​มิ‍ใช่​หรือ?”</span></p>
  <p class="q1"><span class="v30_6_14"><sup id="Amos.6.14" class="v30_6_14">14</sup>พระ‍ยาห์‌เวห์​พระ‍เจ้า​จอม‍ทัพ​ตรัส​ดัง‍นี้​ว่า</span></p>
  <p class="q2"><span class="v30_6_14">“นี่‍แน่ะ พงศ์‍พันธุ์​อิสรา‌เอล​เอ๋ย</span></p>
  <p class="q2"><span class="v30_6_14">เรา​จะ​ยก​ชาติ​หนึ่ง​ขึ้น​ต่อ‍สู้​เจ้า</span></p>
  <p class="q1"><span class="v30_6_14">และ​เขา​จะ​บีบ‍บัง‍คับ​เจ้า​ตั้ง‍แต่​ทาง​เข้า​เมือง​ฮา‌มัท</span></p>
  <p class="q2"><span class="v30_6_14">ถึง​ลำ‍ธาร​อา‌รา‌บาห์”</span></p>
</div>
<h2 id="Amos.7">อาโมส 7</h2>
<div class="chapter">
  <h3 class="s">นิมิต​สาม​อย่าง​เรื่อง​ตั๊ก‌แตน ไฟ และ​สาย‍ดิ่ง</h3>
  <p class="p"><span class="v30_7_1"><sup id="Amos.7.1" class="v30_7_1">1</sup>พระ‍ยาห์‌เวห์​องค์‍เจ้า‍นาย​ทรง​สำแดง​แก่​ข้าพ‌เจ้า นี่‍แน่ะ พระ‍องค์​ทรง​สร้าง​ตั๊ก‌แตน​ว้า‌ว่อน ใน​เวลา​ที่​พืช​รุ่น‍หลัง​เริ่ม​งอก‍ขึ้น​มา และ​นี่‍แน่ะ เป็น​พืช​รุ่น‍หลัง (หลัง‍จาก​ส่วน​ของ​กษัตริย์​ได้​เกี่ยว​แล้ว) </span><span class="v30_7_2"><sup id="Amos.7.2" class="v30_7_2">2</sup>เมื่อ​ตั๊ก‌แตน​กิน​พืช​ผัก​ใน​แผ่น‍ดิน​นั้น​หมด​แล้ว ข้าพ‌เจ้า​จึง​ว่า</span></p>
  <p class="q1"><span class="v30_7_2">“ข้า‍แต่​พระ‍ยาห์‌เวห์​องค์‍เจ้า‍นาย ขอ​ทรง​ให้​อภัย</span></p>
  <p class="q2"><span class="v30_7_2">ยา‌โคบ​จะ​ดำรง​อยู่​ได้​อย่าง‍ไร?</span></p>
  <p class="q2"><span class="v30_7_2">เขา​เล็ก​นิด‍เดียว”</span></p>
  <p class="q1"><span class="v30_7_3"><sup id="Amos.7.3" class="v30_7_3">3</sup>เกี่ยว‍กับ​เรื่อง​นี้​พระ‍ยาห์‌เวห์​เปลี่ยน​พระ‍ทัย</span></p>
  <p class="q2"><span class="v30_7_3">พระ‍ยาห์‌เวห์​ตรัส​ว่า “จะ​ไม่​เป็น​ไป​อย่าง‍นี้”</span></p>
  <p class="b"/>
  <p class="p"><span class="v30_7_4"><sup id="Amos.7.4" class="v30_7_4">4</sup>พระ‍ยาห์‌เวห์​องค์‍เจ้า‍นาย​ทรง​สำแดง​แก่​ข้าพ‌เจ้า นี่‍แน่ะ พระ‍ยาห์‌เวห์​องค์‍เจ้า‍นาย​ทรง​เรียก​ให้​มี​การ​ลง‍โทษ​ด้วย​ไฟ และ​ไฟ​ได้​เผา‍ผลาญ​ที่​ลึก​ใต้​พิภพ ​และ​กิน​แผ่น‍ดิน​เสีย</span></p>
  <p class="m"><span class="v30_7_5"><sup id="Amos.7.5" class="v30_7_5">5</sup>ข้าพ‌เจ้า​จึง​ทูล​ว่า</span></p>
  <p class="q1"><span class="v30_7_5">“ข้า‍แต่​พระ‍ยาห์‌เวห์​องค์‍เจ้า‍นาย ขอ​ทรง​ยับ‍ยั้ง​ไว้</span></p>
  <p class="q2"><span class="v30_7_5">ยา‌โคบ​จะ​ดำรง​อยู่​ได้​อย่าง‍ไร?</span></p>
  <p class="q2"><span class="v30_7_5">เขา​เล็ก​นิด‍เดียว”</span></p>
  <p class="q1"><span class="v30_7_6"><sup id="Amos.7.6" class="v30_7_6">6</sup>เกี่ยว‍กับ​เรื่อง​นี้​พระ‍ยาห์‌เวห์​เปลี่ยน​พระ‍ทัย</span></p>
  <p class="q2"><span class="v30_7_6">พระ‍ยาห์‌เวห์​องค์‍เจ้า‍นาย​ตรัส​ว่า “จะ​ไม่​เป็น​ไป​อย่าง‍นี้​เช่น‍กัน”</span></p>
  <p class="b"/>
  <p class="p"><span class="v30_7_7"><sup id="Amos.7.7" class="v30_7_7">7</sup>พระ‍องค์​ทรง​สำแดง​แก่​ข้าพ‌เจ้า นี่‍แน่ะ องค์‍เจ้า‍นาย​ทรง​ยืน​อยู่​ข้าง​กำ‌แพง​ที่​สร้าง​โดย​ใช้​สาย‍ดิ่ง มี​สาย‍ดิ่ง​อยู่​ใน​พระ‍หัตถ์ </span><span class="v30_7_8"><sup id="Amos.7.8" class="v30_7_8">8</sup>และ​พระ‍ยาห์‌เวห์​ตรัส​กับ​ข้าพ‌เจ้า​ว่า “อา‌โมส​เอ๋ย เจ้า​เห็น​อะไร?” และ​ข้าพ‌เจ้า​ทูล​ว่า “สาย‍ดิ่ง​เส้น​หนึ่ง พระ‍เจ้า​ข้า” แล้ว​องค์‍เจ้า‍นาย​ตรัส​ว่า</span></p>
  <p class="q1"><span class="v30_7_8">“นี่‍แน่ะ เรา​กำลัง​เอา​สาย‍ดิ่ง​วัด</span></p>
  <p class="q2"><span class="v30_7_8">ท่าม‍กลาง​อิสรา‌เอล​ประ‌ชา‍กร​ของ​เรา</span></p>
  <p class="q2"><span class="v30_7_8">เรา​จะ​ไม่​อภัย​โทษ​เขา​อีก</span></p>
  <p class="q1"><span class="v30_7_9"><sup id="Amos.7.9" class="v30_7_9">9</sup>บรร‌ดา​ที่​สูง​ของ​อิส‌อัค​จะ​ถูก​ทำ​ให้​ร้าง‍เปล่า</span></p>
  <p class="q2"><span class="v30_7_9">และ​สถาน‍นมัส‌การ​ทั้ง‍หลาย​ของ​อิสรา‌เอล​จะ​ถูก​ทำ‍ลาย</span></p>
  <p class="q2"><span class="v30_7_9">และ​เรา​จะ​ถือ​ดาบ​ลุก‍ขึ้น​ต่อ‍สู้​พงศ์‍พันธุ์​เย‌โร‌โบ‌อัม”</span></p>
  <h3 class="s">อา‌มา‌ซิ‌ยาห์​ทูล​ฟ้อง​กษัตริย์​เรื่อง​อา‌โมส</h3>
  <p class="p"><span class="v30_7_10"><sup id="Amos.7.10" class="v30_7_10">10</sup>แล้ว​อา‌มา‌ซิ‌ยาห์​ปุ‌โร‌หิต​แห่ง​เบธ‌เอล​ส่ง​คน​ไป​ยัง​เย‌โร‌โบ‌อัม​กษัตริย์​แห่ง​อิสรา‌เอล ทูล​ว่า “อา‌โมส​ได้​คิด​กบฏ​ต่อ​พระ‍องค์​ใน​ท่าม‍กลาง​พงศ์‍พันธุ์​อิสรา‌เอล ถ้อย‍คำ​ทั้ง‍หมด​ของ​เขา​ก็​ทำ‍ลาย​บ้าน‍เมือง </span><span class="v30_7_11"><sup id="Amos.7.11" class="v30_7_11">11</sup>เพราะ​อา‌โมส​ได้​กล่าว​ดัง‍นี้​ว่า</span></p>
  <p class="q1"><span class="v30_7_11">‘เย‌โร‌โบ‌อัม​จะ​สิ้น‍พระ‍ชนม์​ด้วย​ดาบ</span></p>
  <p class="q2"><span class="v30_7_11">และ​อิสรา‌เอล​จะ​ตก‍เป็น​เชลย</span></p>
  <p class="q2"><span class="v30_7_11">ไกล​จาก​แผ่น‍ดิน​ของ​เขา’ ”</span></p>
  <p class="m"><span class="v30_7_12"><sup id="Amos.7.12" class="v30_7_12">12</sup>และ​อา‌มา‌ซิ‌ยาห์​พูด​กับ​อา‌โมส​ว่า “ท่าน​ผู้​ทำ‍นาย ไป​เสีย จง​หนี​ไป​ยัง​แผ่น‍ดิน​ยู‌ดาห์ ไป​ทำ​มา‍หา‍กิน​ที่‍นั่น และ​เผย‍พระ‍วจนะ​ที่‍นั่น​เถิด </span><span class="v30_7_13"><sup id="Amos.7.13" class="v30_7_13">13</sup>อย่า​มา​เผย‍พระ‍วจนะ​ที่​เบธ‌เอล​อีก​เลย เพราะ​ว่า​นี้​เป็น​สถาน‍นมัส‌การ​ของ​กษัตริย์ และ​เป็น​พระ‍วิหาร​ของ​อาณา‌จักร”</span></p>
  <p class="p"><span class="v30_7_14"><sup id="Amos.7.14" class="v30_7_14">14</sup>อา‌โมส​จึง​ตอบ​อา‌มา‌ซิ‌ยาห์​ว่า “ข้าพ‌เจ้า​ไม่​ใช่​ผู้‍เผย‍พระ‍วจนะ หรือ​ลูก​ของ​ผู้‍เผย‍พระ‍วจนะ ข้าพ‌เจ้า​เป็น​คน​เลี้ยง​สัตว์ และ​เป็น​คน​ดู‍แล​สวน​มะเดื่อ </span><span class="v30_7_15"><sup id="Amos.7.15" class="v30_7_15">15</sup>และ​พระ‍ยาห์‌เวห์​ทรง​นำ​ข้าพ‌เจ้า​ออก​จาก​การ​ติด‍ตาม​ฝูง‍แพะ‍แกะ และ​ตรัส​กับ​ข้าพ‌เจ้า​ว่า ‘ไป​ซิ จง​เผย‍พระ‍วจนะ​แก่​อิสรา‌เอล​ประ‌ชา‍กร​ของ​เรา’</span></p>
  <p class="q1"><span class="v30_7_16"><sup id="Amos.7.16" class="v30_7_16">16</sup>บัด‍นี้ จง​ฟัง​พระ‍วจนะ​ของ​พระ‍ยาห์‌เวห์</span></p>
  <p class="q1"><span class="v30_7_16">ท่าน​กล่าว​ว่า ‘อย่า​เผย‍พระ‍วจนะ​กล่าว​โทษ​อิสรา‌เอล</span></p>
  <p class="q2"><span class="v30_7_16">และ​อย่า​เทศนา​กล่าว​โทษ​พงศ์‍พันธุ์​อิส‌อัค’</span></p>
  <p class="q1"><span class="v30_7_17"><sup id="Amos.7.17" class="v30_7_17">17</sup>เพราะ‍ฉะนั้น พระ‍ยาห์‌เวห์​จึง​ตรัส​ดัง‍นี้​ว่า</span></p>
  <p class="q1"><span class="v30_7_17">‘ภรรยา​ของ​ท่าน​จะ​เป็น​หญิง​โส‌เภ‌ณี​ที่​ใน​เมือง</span></p>
  <p class="q2"><span class="v30_7_17">บุตร​ชาย​หญิง​ของ​ท่าน​จะ​ล้ม‍ตาย​ด้วย​ดาบ</span></p>
  <p class="q2"><span class="v30_7_17">และ​ที่‍ดิน​ของ​ท่าน เขา​จะ​แบ่ง‍สัน‍ปัน‍ส่วน​โดย​ใช้​เชือก​วัด</span></p>
  <p class="q1"><span class="v30_7_17">ตัว​ท่าน​เอง​จะ​สิ้น‍ชีวิต​ใน​แผ่น‍ดิน​ที่​เป็น​มลทิน</span></p>
  <p class="q2"><span class="v30_7_17">และ​อิสรา‌เอล​จะ​ต้อง​ตก‍เป็น​เชลย ไกล​จาก​แผ่น‍ดิน​ของ​ตน​อย่าง​แน่​นอน’ ”</span></p>
</div>
<h2 id="Amos.8">อาโมส 8</h2>
<div class="chapter">
  <h3 class="s">นิมิต​ที่​สี่ เรื่อง​กระ‌จาด​ผล‍ไม้​ฤดู​ร้อน</h3>
  <p class="p"><span class="v30_8_1"><sup id="Amos.8.1" class="v30_8_1">1</sup>พระ‍ยาห์‌เวห์​องค์‍เจ้า‍นาย​ทรง​สำแดง​แก่​ข้าพ‌เจ้า นี่‍แน่ะ มี​กระ‌จาด​ผล‍ไม้​ฤดู​ร้อน​กระ‌จาด​หนึ่ง </span><span class="v30_8_2"><sup id="Amos.8.2" class="v30_8_2">2</sup>และ​พระ‍องค์​ตรัส​ว่า “อา‌โมส​เอ๋ย เจ้า​เห็น​อะไร?” และ​ข้าพ‌เจ้า​ทูล​ว่า “ผล‍ไม้​ฤดู​ร้อน  กระ‌จาด​หนึ่ง​พระ‍เจ้า‍ข้า” แล้ว​พระ‍ยาห์‌เวห์​ตรัส​กับ​ข้าพ‌เจ้า​ว่า</span></p>
  <p class="q2"><span class="v30_8_2">“วัน​สิ้น‍สุด​มา​ถึง​อิสรา‌เอล​ประ‌ชา‍กร​ของ​เรา​แล้ว</span></p>
  <p class="q2"><span class="v30_8_2">เรา​จะ​ไม่​อภัย​โทษ​เขา​อีก”</span></p>
  <p class="q1"><span class="v30_8_3"><sup id="Amos.8.3" class="v30_8_3">3</sup>พระ‍ยาห์‌เวห์​องค์‍เจ้า‍นาย​ตรัส​ว่า</span></p>
  <p class="q2"><span class="v30_8_3">“ใน​วัน‍นั้น เสียง‍เพลง​ใน​พระ‍วิหาร ​จะ​เป็น​เสียง​ร่ำ‍ไห้</span></p>
  <p class="q1"><span class="v30_8_3">จะ​มี​ศพ​มาก‍มาย​ทิ้ง​ไว้​ทุก​แห่ง จุ๊ จุ๊ จง​เงียบ</span></p>
  <p class="q1"><span class="v30_8_4"><sup id="Amos.8.4" class="v30_8_4">4</sup>เจ้า​ผู้​เหยียบ‍ย่ำ​คน​ขัด‍สน</span></p>
  <p class="q2"><span class="v30_8_4">เจ้า​ผู้​ทำ‍ลาย​คน​ยาก‍จน​แห่ง​แผ่น‍ดิน จง​ฟัง​ถ้อย‍คำ​นี้</span></p>
  <p class="q1"><span class="v30_8_5"><sup id="Amos.8.5" class="v30_8_5">5</sup>เจ้า​กล่าว​ว่า ‘เมื่อ‍ไร​หนอ วัน​ขึ้น‍ค่ำ​จะ​หมด​ไป?</span></p>
  <p class="q2"><span class="v30_8_5">เรา​จะ​ได้​ขาย​ข้าว​ของ​เรา</span></p>
  <p class="q1"><span class="v30_8_5">เมื่อ‍ไร​หนอ วัน‍สะ‌บา‌โต​จะ​พ้น​ไป?</span></p>
  <p class="q2"><span class="v30_8_5">เรา​จะ​ได้​เอา​ข้าว​ออก​ขาย</span></p>
  <p class="q1"><span class="v30_8_5">เรา​จะ​ได้​โกง​ตา‍ชั่ง​และ​โกง​เงิน </span></p>
  <p class="q2"><span class="v30_8_5">และ​ปรับ‍แต่ง​เครื่อง‍ชั่ง​ให้​ฉ้อ‍โกง</span></p>
  <p class="q1"><span class="v30_8_6"><sup id="Amos.8.6" class="v30_8_6">6</sup>เพื่อ​เรา​จะ​ซื้อ​คน‍จน​ด้วย​เงิน</span></p>
  <p class="q2"><span class="v30_8_6">และ​ซื้อ​คน​ขัด‍สน​ด้วย​รอง‍เท้า​คู่​เดียว</span></p>
  <p class="q2"><span class="v30_8_6">และ​ขาย​กาก​ข้าว’ ”</span></p>
  <p class="b"/>
  <p class="q1"><span class="v30_8_7"><sup id="Amos.8.7" class="v30_8_7">7</sup>พระ‍ยาห์‌เวห์​ผู้​ซึ่ง​ยา‌โคบ​เทิด‍ทูน ทรง​ปฏิ‌ญาณ​โดย​พระ‍องค์​เอง​ว่า</span></p>
  <p class="q2"><span class="v30_8_7">“เรา​จะ​ไม่‍มี​วัน​ลืม​การ​กระ‌ทำ​ทุก‍อย่าง​ของ​เขา​แน่‍นอน</span></p>
  <p class="q1"><span class="v30_8_8"><sup id="Amos.8.8" class="v30_8_8">8</sup>แผ่น‍ดิน​จะ​ไม่​หวั่น‍ไหว​เพราะ​เรื่อง​นี้​หรือ?</span></p>
  <p class="q2"><span class="v30_8_8">ทุก​คน​ที่​อาศัย​อยู่​ใน​แผ่น‍ดิน​นั้น​จะ​ไม่​ไว้‍ทุกข์​หรือ?</span></p>
  <p class="q1"><span class="v30_8_8">และ​แผ่น‍ดิน​นั้น​ทั้ง‍หมด​ก็​ยก​ตัว​ขึ้น​มา​อย่าง​แม่‍น้ำ​ไนล์</span></p>
  <p class="q2"><span class="v30_8_8">ถูก​ซัด​ไป​ซัด​มา​และ​ยุบ​ลง​อีก​เหมือน​แม่‍น้ำ​ไนล์​แห่ง​อียิปต์​ไม่‍ใช่​หรือ?”</span></p>
  <p class="b"/>
  <p class="q1"><span class="v30_8_9"><sup id="Amos.8.9" class="v30_8_9">9</sup>พระ‍ยาห์‌เวห์​องค์‍เจ้า‍นาย​ตรัส​ว่า “ใน​วัน‍นั้น</span></p>
  <p class="q2"><span class="v30_8_9">เรา​จะ​ทำ​ให้​ดวง‍อา‌ทิตย์​ตก​ใน​เวลา​เที่ยง‍วัน</span></p>
  <p class="q2"><span class="v30_8_9">ทำ​ให้​โลก​มืด​ไป​ใน​เวลา​กลาง‍วัน​แสกๆ</span></p>
  <p class="q1"><span class="v30_8_10"><sup id="Amos.8.10" class="v30_8_10">10</sup>เรา​จะ​ให้​งาน‍เลี้ยง​ของ​เจ้า​ทั้ง‍หลาย​กลับ​เป็น​การ​ไว้‍ทุกข์</span></p>
  <p class="q2"><span class="v30_8_10">และ​ให้​เสียง‍เพลง​ทั้ง‍สิ้น​ของ​เจ้า​เป็น​เพลง​คร่ำ‍ครวญ</span></p>
  <p class="q1"><span class="v30_8_10">เรา​จะ​ให้​พวก‍เจ้า​สวม​ผ้า‍กระ‌สอบ</span></p>
  <p class="q2"><span class="v30_8_10">และ​โกน​ศีรษะ​กัน​ทุก​คน</span></p>
  <p class="q1"><span class="v30_8_10">และ​เรา​จะ​ทำ​ให้​เป็น​เหมือน​คน​ไว้‍ทุกข์​ให้​บุตร‍ชาย​คน​เดียว​ของ​เขา</span></p>
  <p class="q2"><span class="v30_8_10">และ​วาระ‍สุด‍ท้าย​ก็​จะ​ให้​เหมือน​วัน‍ที่​ขม‍ขื่น”</span></p>
  <p class="b"/>
  <p class="q1"><span class="v30_8_11"><sup id="Amos.8.11" class="v30_8_11">11</sup>พระ‍ยาห์‌เวห์​องค์‍เจ้า‍นาย​ตรัส​ว่า “นี่‍แน่ะ วัน‍เวลา​ก็​มา​ถึง</span></p>
  <p class="q2"><span class="v30_8_11">เมื่อ​เรา​จะ​ส่ง​ความ​กัน‌ดาร​มา​ที่​แผ่น‍ดิน</span></p>
  <p class="q1"><span class="v30_8_11">ไม่​ใช่​กัน‌ดาร​อาหาร หรือ​กระ‌หาย‍น้ำ</span></p>
  <p class="q2"><span class="v30_8_11">แต่​จะ​เป็น​การ​กัน‌ดาร​พระ‍วจนะ​ของ​พระ‍ยาห์‌เวห์</span></p>
  <p class="q1"><span class="v30_8_12"><sup id="Amos.8.12" class="v30_8_12">12</sup>พวก‍เขา​จะ​เดิน​โซ‍เซ​จาก​ทะเล​นี้​ไป​ทะเล​โน้น</span></p>
  <p class="q2"><span class="v30_8_12">และ​จาก​ทิศ​เหนือ​ไป​ทิศ​ตะ‌วัน‍ออก</span></p>
  <p class="q1"><span class="v30_8_12">เขา​จะ​วิ่ง​ไป​วิ่ง​มา เพื่อ​แสวง‍หา​พระ‍วจนะ​ของ​พระ‍ยาห์‌เวห์</span></p>
  <p class="q2"><span class="v30_8_12">แต่​จะ​หา​ไม่​พบ</span></p>
  <p class="b"/>
  <p class="q1"><span class="v30_8_13"><sup id="Amos.8.13" class="v30_8_13">13</sup>“ใน​วัน‍นั้น สาว‍พรหม‌จารี​ที่​งด‍งาม​และ​คน‍หนุ่ม</span></p>
  <p class="q2"><span class="v30_8_13">จะ​สลบ‍ไสล​เพราะ​ความ​กระ‌หาย</span></p>
  <p class="q1"><span class="v30_8_14"><sup id="Amos.8.14" class="v30_8_14">14</sup>บรร‌ดา​ผู้​ที่​สาบาน​ออก​นาม​พระ‍อา‌ชิ‌มาห์​แห่ง​สะ‌มา‌เรีย</span></p>
  <p class="q2"><span class="v30_8_14">และ​กล่าว​ว่า ‘โอ ดาน​เอ๋ย พระ​ของ​ท่าน​มี​ชีวิต​อยู่​แน่​ฉัน‍ใด’</span></p>
  <p class="q1"><span class="v30_8_14">และ​ว่า ‘พระ​แห่ง​เบ‌เออร์‌เช‌บา ​มี​ชีวิต​อยู่​แน่​ฉัน‍ใด’</span></p>
  <p class="q2"><span class="v30_8_14">เขา​เหล่า‍นี้​จะ​ล้ม‍ลง และ​จะ​ลุก‍ขึ้น​ไม่‍ได้​อีก​เลย”</span></p>
</div>
<h2 id="Amos.9">อาโมส 9</h2>
<div class="chapter">
  <h3 class="s">ความ​พินาศ​ของ​อิสรา‌เอล</h3>
  <p class="p"><span class="v30_9_1"><sup id="Amos.9.1" class="v30_9_1">1</sup>ข้าพ‌เจ้า​เห็น​องค์‍เจ้า‍นาย​ทรง​ยืน​อยู่​ข้าง ​แท่น‍บูชา และ​พระ‍องค์​ตรัส​ว่า</span></p>
  <p class="q1"><span class="v30_9_1">“จง​ตี​ที่​หัว‍เสา​เพื่อ​ให้​ธรณี​ประตู​หวั่น‍ไหว</span></p>
  <p class="q2"><span class="v30_9_1">และ​จง​หัก​มัน​เป็น​ชิ้นๆ ให้​ตก‍ใส่​ศีรษะ​ของ​ประ‌ชา‍ชน​ทั้ง‍หมด</span></p>
  <p class="q1"><span class="v30_9_1">คน​ที่​ยัง​เหลือ​อยู่ เรา​จะ​สัง‌หาร​เสีย​ด้วย​ดาบ</span></p>
  <p class="q2"><span class="v30_9_1">จะ​ไม่‍มี​ใคร​หนี​ไป​ได้​เลย</span></p>
  <p class="q2"><span class="v30_9_1">จะ​ไม่​รอด​ไป​ได้​สัก​คน​เดียว</span></p>
  <p class="b"/>
  <p class="q1"><span class="v30_9_2"><sup id="Amos.9.2" class="v30_9_2">2</sup>“แม้‍ว่า​เขา​จะ​ขุด​ไป​ถึง​แดน​คน‍ตาย</span></p>
  <p class="q2"><span class="v30_9_2">มือ​ของ​เรา​จะ​จับ​เขา​ขึ้น​มา​จาก​ที่​นั่น</span></p>
  <p class="q1"><span class="v30_9_2">แม้‍ว่า​เขา​จะ​ปีน​ไป​ถึง​ฟ้า‍สวรรค์</span></p>
  <p class="q2"><span class="v30_9_2">เรา​จะ​ดึง​เขา​ลง‍มา​จาก​ที่‍นั่น</span></p>
  <p class="q1"><span class="v30_9_3"><sup id="Amos.9.3" class="v30_9_3">3</sup>แม้‍ว่า​เขา​จะ​ซ่อน‍ตัว​ที่​ยอด‍เขา​คาร‌เมล</span></p>
  <p class="q2"><span class="v30_9_3">เรา​จะ​ค้น‍หา​เขา​ที่‍นั่น แล้ว​จับ​เขา​มา</span></p>
  <p class="q1"><span class="v30_9_3">แม้‍ว่า​เขา​จะ​หลบ‍ซ่อน​ที่​ก้น​ทะเล​ให้​พ้น​ตา​เรา</span></p>
  <p class="q2"><span class="v30_9_3">เรา​จะ​บัญชา​งู​ที่‍นั่น​และ​มัน​จะ​กัด​เขา</span></p>
  <p class="q1"><span class="v30_9_4"><sup id="Amos.9.4" class="v30_9_4">4</sup>แม้‍ว่า​เขา​จะ​ตก‍เป็น​เชลย​ต่อ‍หน้า​ศัตรู</span></p>
  <p class="q2"><span class="v30_9_4">เรา​จะ​บัญชา​ดาบ​ที่‍นั่น​และ​มัน​จะ​ฆ่า​เขา​เสีย</span></p>
  <p class="q1"><span class="v30_9_4">เรา​จะ​จ้อง‍มอง​เขา​อยู่</span></p>
  <p class="q2"><span class="v30_9_4">เป็น​การ​มอง​ร้าย ไม่​ใช่​มอง​ดี”</span></p>
  <p class="b"/>
  <p class="q1"><span class="v30_9_5"><sup id="Amos.9.5" class="v30_9_5">5</sup>พระ‍ยาห์‌เวห์​องค์‍เจ้า‍นาย​ผู้​ทรง​เป็น​จอม‍ทัพ</span></p>
  <p class="q1"><span class="v30_9_5">พระ‍องค์​ผู้​ทรง​แตะ‍ต้อง​แผ่น‍ดิน‍โลก​และ​มัน​ก็​ละ‌ลาย​ไป</span></p>
  <p class="q2"><span class="v30_9_5">และ​ทุก‍คน​ที่​อาศัย​ใน​นั้น​ก็​ไว้‍ทุกข์</span></p>
  <p class="q1"><span class="v30_9_5">และ​แผ่น‍ดิน​นั้น​ทั้ง‍หมด​ก็​ยก​ตัว​ขึ้น​มา​อย่าง​แม่‍น้ำ​ไนล์</span></p>
  <p class="q2"><span class="v30_9_5">และ​ยุบ​ลง​อีก เหมือน​แม่‍น้ำ​ไนล์​แห่ง​อียิปต์</span></p>
  <p class="q1"><span class="v30_9_6"><sup id="Amos.9.6" class="v30_9_6">6</sup>ผู้​ทรง​สร้าง​ห้อง​ชั้น‍บน​ไว้​ใน​สวรรค์</span></p>
  <p class="q2"><span class="v30_9_6">และ​ตั้ง​ฟ้า​ครอบ​ไว้​ที่​พื้น​โลก</span></p>
  <p class="q1"><span class="v30_9_6">ผู้​ทรง​เรียก​น้ำ‍ทะเล​มา</span></p>
  <p class="q2"><span class="v30_9_6">แล้ว​เท​น้ำ​นั้น​บน​พื้น​โลก</span></p>
  <p class="q1"><span class="v30_9_6">พระ‍นาม​ของ​พระ‍องค์​คือ พระ‍ยาห์‌เวห์</span></p>
  <p class="b"/>
  <p class="q1"><span class="v30_9_7"><sup id="Amos.9.7" class="v30_9_7">7</sup>พระ‍ยาห์‌เวห์​ตรัส​ว่า “โอ คน​อิสรา‌เอล​เอ๋ย</span></p>
  <p class="q2"><span class="v30_9_7">สำหรับ​เรา เจ้า​เป็น​เหมือน​คน​คูช​ไม่​ใช่​หรือ?</span></p>
  <p class="q1"><span class="v30_9_7">เรา​ได้​พา​อิสรา‌เอล​ขึ้น​มา​จาก​แผ่น‍ดิน​อียิปต์​ไม่​ใช่​หรือ?</span></p>
  <p class="q2"><span class="v30_9_7">และ​พา​คน​ฟี‌ลิส‌เตีย​มา​จาก​คัฟ‌โทร์ ​ไม่​ใช่​หรือ?</span></p>
  <p class="q2"><span class="v30_9_7">และ​พา​คน​ซี‌เรีย​มา​จาก​คีร์​ไม่​ใช่​หรือ?</span></p>
  <p class="q1"><span class="v30_9_8"><sup id="Amos.9.8" class="v30_9_8">8</sup>นี่‍แน่ะ พระ‍เนตร​ของ​พระ‍ยาห์‌เวห์​องค์‍เจ้า‍นาย​จับ​อยู่​ที่​อาณา‌จักร​อัน​บาป‍หนา</span></p>
  <p class="q2"><span class="v30_9_8">และ​เรา​จะ​ทำ‍ลาย​มัน​เสีย​จาก​พื้น​โลก</span></p>
  <p class="q2"><span class="v30_9_8">แต่​เรา​จะ​ไม่​ทำ‍ลาย​พงศ์‍พันธุ์​ยา‌โคบ​ให้​สิ้น​ที‍เดียว”</span></p>
  <p class="q1"><span class="v30_9_8">พระ‍ยาห์‌เวห์​ตรัส​ดัง‍นี้​แหละ</span></p>
  <p class="b"/>
  <p class="q1"><span class="v30_9_9"><sup id="Amos.9.9" class="v30_9_9">9</sup>“เพราะ​ว่า นี่‍แน่ะ เรา​จะ​บัญชา</span></p>
  <p class="q2"><span class="v30_9_9">และ​เขย่า​พงศ์‍พันธุ์​อิสรา‌เอล​ท่าม‍กลาง​ประ‌ชา‍ชาติ​ทั้ง‍หลาย</span></p>
  <p class="q1"><span class="v30_9_9">อย่าง​กับ​เขย่า​ตะ‌แกรง</span></p>
  <p class="q2"><span class="v30_9_9">แต่​ไม่‍มี​หิน​สัก​ก้อน​เดียว​ที่​ตก​ลง​ถึง​ดิน</span></p>
  <p class="q1"><span class="v30_9_10"><sup id="Amos.9.10" class="v30_9_10">10</sup>คน‍บาป​ทั้ง‍ปวง​ใน​ประ‌ชา‍กร​ของ​เรา​จะ​ตาย​ด้วย​ดาบ</span></p>
  <p class="q2"><span class="v30_9_10">คือ​ผู้​ที่​กล่าว​ว่า ‘หายนะ​จะ​ตาม​ไม่​ทัน และ​จะ​ไม่​พบ​เรา’</span></p>
  <h3 class="s">การ​ฟื้น‍ฟู​ราช‌อาณา‌จักร​ของ​ดาวิด</h3>
  <p class="q1"><span class="v30_9_11"><sup id="Amos.9.11" class="v30_9_11">11</sup>“ใน​วัน‍นั้น เรา​จะ​ยก​เรือน ​ของ​ดาวิด​ที่​ล้ม‍ลง​แล้ว​นั้น ตั้ง​ขึ้น​ใหม่</span></p>
  <p class="q1"><span class="v30_9_11">และ​ซ่อม​ส่วน​ต่างๆ ที่​ชำ‌รุด</span></p>
  <p class="q2"><span class="v30_9_11">และ​ยก​ที่​ปรัก‍หัก‍พัง​ขึ้น</span></p>
  <p class="q2"><span class="v30_9_11">และ​สร้าง​ใหม่​อย่าง​ใน​สมัย​โบ‌ราณ</span></p>
  <p class="q1"><span class="v30_9_12"><sup id="Amos.9.12" class="v30_9_12">12</sup>เพื่อ​อิสรา‌เอล ​จะ​ได้​ยึด​กรรม‍สิทธิ์​คน​ที่​เหลือ​อยู่​ของ​เอ‌โดม</span></p>
  <p class="q2"><span class="v30_9_12">และ​ของ​ประ‌ชา‍ชาติ​ทั้ง‍สิ้น​ซึ่ง​เขา​เรียก​ด้วย​นาม​ของ​เรา”</span></p>
  <p class="q1"><span class="v30_9_12">พระ‍ยาห์‌เวห์​ผู้​ทรง​ทำ​การ​นี้​ตรัส​ดัง‍นี้​แหละ </span></p>
  <p class="b"/>
  <p class="q1"><span class="v30_9_13"><sup id="Amos.9.13" class="v30_9_13">13</sup>พระ‍ยาห์‌เวห์​ตรัส​ว่า “นี่‍แน่ะ วัน‍เวลา​จะ​มา​ถึง</span></p>
  <p class="q2"><span class="v30_9_13">เมื่อ​คน​ที่​ไถ​จะ​ทัน​คน​ที่​เกี่ยว</span></p>
  <p class="q2"><span class="v30_9_13">และ​คน​ที่​ย่ำ​ผล‍องุ่น​จะ​ทัน​คน​ที่​หว่าน​เมล็ด‍องุ่น</span></p>
  <p class="q1"><span class="v30_9_13">จะ​มี​น้ำ‍องุ่น​หยด​จาก​ภูเขา</span></p>
  <p class="q2"><span class="v30_9_13">เนิน‍เขา​ทั้ง‍สิ้น​จะ​มี​น้ำ‍องุ่น​ไหล​ลง‍มา</span></p>
  <p class="q1"><span class="v30_9_14"><sup id="Amos.9.14" class="v30_9_14">14</sup>เรา​จะ​ให้​อิสรา‌เอล​ประ‌ชา‍กร​ของ​เรา​กลับ​สู่​สภาพ‍เดิม</span></p>
  <p class="q2"><span class="v30_9_14">เขา​จะ​สร้าง​เมือง​ที่​พัง​นั้น​ขึ้น​ใหม่​และ​เข้า​อาศัย​อยู่</span></p>
  <p class="q1"><span class="v30_9_14">เขา​จะ​ปลูก​สวน‍องุ่น​และ​ดื่ม​เหล้า‍องุ่น​นั้น</span></p>
  <p class="q2"><span class="v30_9_14">เขา​จะ​ทำ​สวน​ผล‍ไม้​และ​รับ‍ประ‌ทาน​ผล​ของ​มัน</span></p>
  <p class="q1"><span class="v30_9_15"><sup id="Amos.9.15" class="v30_9_15">15</sup>เรา​จะ​ปลูก​เขา​ไว้​ใน​แผ่น‍ดิน​ของ​เขา</span></p>
  <p class="q2"><span class="v30_9_15">เขา​จะ​ไม่​ถูก​ถอน​ออก​ไป​จาก​แผ่น‍ดิน​ซึ่ง​เรา​ได้​มอบ​ให้​แก่​เขา​อีก​เลย”</span></p>
  <p class="q1"><span class="v30_9_15">พระ‍ยาห์‌เวห์​พระ‍เจ้า​ของ​เจ้า​ตรัส​ดัง‍นี้​แหละ</span></p>
</div>