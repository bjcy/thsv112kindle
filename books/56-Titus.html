<div id="Titus">
  <h1>ทิตัส</h1>
</div>
<div id="Titus_nav">
  <p><a href="#">ทิตัส 1</a>&nbsp;<a href="#">ทิตัส 2</a>&nbsp;<a href="#">ทิตัส 3</a>&nbsp;</p>
</div>
<h2 id="Titus.1">ทิตัส 1</h2>
<div class="chapter">
  <h3 class="s">การ​ทัก‍ทาย</h3>
  <p class="p"><span class="v56_1_1"><sup id="Titus.1.1" class="v56_1_1">1</sup>จาก เปา‌โล ซึ่ง​เป็น​ผู้‍รับ‍ใช้​ของ​พระ‍เจ้า​และ​อัคร‌ทูต​ของ​พระ‍เยซู‍คริสต์ เพื่อ​ความ​เชื่อ​ของ​คน​ที่​พระ‍เจ้า​ทรง​เลือก​และ​ความ​รู้​ใน​ความ​จริง​ตาม​ทาง​พระ‍เจ้า </span><span class="v56_1_2"><sup id="Titus.1.2" class="v56_1_2">2</sup>ซึ่ง​อยู่​บน​ความ​หวัง​ของ​ชีวิต​นิ‌รันดร์ ที่​พระ‍เจ้า​ผู้​ไม่​ตรัส​มุสา​ทรง​สัญญา​ไว้​ตั้ง‍แต่​ก่อน​เริ่ม‍ต้น​ของ​กาล‍เวลา </span><span class="v56_1_3"><sup id="Titus.1.3" class="v56_1_3">3</sup>และ​ใน​เวลา​ที่​ทรง​กำ‌หนด ก็​ทรง​สำแดง​พระ‍วจนะ​ของ​พระ‍องค์​ด้วย​การ​ประ‌กาศ​ที่​ข้าพ‌เจ้า​รับ​มอบ​ไว้ ตาม​พระ‍บัญชา​ของ​พระ‍เจ้า​พระ​ผู้​ช่วย​ให้​รอด​ของ​เรา</span></p>
  <p class="p"><span class="v56_1_4"><sup id="Titus.1.4" class="v56_1_4">4</sup>ถึง ทิ‌ตัส ​ผู้​เป็น​บุตร​ที่​แท้‍จริง​ของ​ข้าพ‌เจ้า​ใน​ความ​เชื่อ​เดียว‍กัน</span></p>
  <p class="p"><span class="v56_1_4">ขอ​พระ‍คุณ​และ​สันติ‍สุข​จาก​พระ‍เจ้า​พระ‍บิดา และ​จาก​พระ‍เยซู‍คริสต์​พระ‍ผู้‍ช่วย‍ให้‍รอด​ของ​เรา​ดำรง​อยู่​กับ​ท่าน​เถิด</span></p>
  <h3 class="s">งาน​ของ​ทิ‌ตัส​ที่​เกาะ​ครีต</h3>
  <p class="p"><span class="v56_1_5"><sup id="Titus.1.5" class="v56_1_5">5</sup>เหตุ​ที่​ข้าพ‌เจ้า​ละ​ท่าน​ไว้​ที่​เกาะ​ครีต​นั้น​ก็​เพื่อ​ให้​ท่าน​แก้‍ไข​สิ่ง​ที่​ยัง​บก‍พร่อง​ให้​เรียบ‍ร้อย และ​แต่ง‍ตั้ง​บรร‌ดา​ผู้‍ปก‍ครอง​ไว้​ทุก​เมือง​ตาม​ที่​ข้าพ‌เจ้า​กำ‍ชับ​ท่าน </span><span class="v56_1_6"><sup id="Titus.1.6" class="v56_1_6">6</sup>คือ​คน​ที่​ไม่‍มี​ข้อ​ตำ‌หนิ เป็น​สามี​ของ​หญิง​คน​เดียว มี​ลูกๆ ที่​เชื่อ​และ​ไม่​ถูก​กล่าว​หา​ว่า​เป็น​นัก‍เลง​หรือ​เป็น​คน​ดื้อ‍ด้าน </span><span class="v56_1_7"><sup id="Titus.1.7" class="v56_1_7">7</sup>เพราะ‍ว่า​ผู้‍ปก‍ครอง​ดู‍แล ซึ่ง​เป็น​ผู้​รับ​มอบ​ฉัน‌ทะ​ของ​พระ‍เจ้า ต้อง​ไม่‍มี​ข้อ​ตำ‌หนิ ไม่​เย่อ‍หยิ่ง ไม่​อารมณ์​ร้อน ไม่​ดื่ม​สุรา​มึน‍เมา ไม่​ชอบ​ความ​รุน‍แรง และ​ไม่​เป็น​คน​โลภ​มัก​ได้ </span><span class="v56_1_8"><sup id="Titus.1.8" class="v56_1_8">8</sup>แต่​มี​อัธยา‌ศัย​ต้อน‍รับ​แขก รัก​ความ​ดี มี​สติ‍สัมป‌ชัญญะ ชอบ‍ธรรม บริ‌สุทธิ์ รู้‍จัก​บัง‍คับ​ใจ​ตน‍เอง </span><span class="v56_1_9"><sup id="Titus.1.9" class="v56_1_9">9</sup>และ​ยึด‍มั่น​ใน​พระ‍วจนะ​อัน​สัตย์‍จริง​ตาม​คำ​สอน เพื่อ​จะ​สามารถ​หนุน​ใจ​ด้วย​คำ‍สอน​ที่​ถูก‍ต้อง​และ​ชี้‍แจง​ต่อ​พวก​คน​ที่​คัด‍ค้าน  </span><span class="v56_1_10"><sup id="Titus.1.10" class="v56_1_10">10</sup>เพราะ‍ว่า​มี​คน​จำ‌นวน​มาก​ที่​ดื้อ‍ด้าน พูด​แต่​เรื่อง​ไม่‍มี​ประ‌โยชน์​และ​หลอก‍ลวง โดย‍เฉพาะ​พวก​ที่​เข้า‍สุหนัต </span><span class="v56_1_11"><sup id="Titus.1.11" class="v56_1_11">11</sup>จำ‍เป็น​ต้อง​ให้​เขา​สงบ​ปาก​สงบ​คำ เนื่อง‍จาก​พวก‍เขา​คว่ำ​ทั้ง​ครัว‍เรือน โดย​สอน​สิ่ง​ที่​ไม่​ควร​จะ​สอน​เพราะ​โลภ​มัก​ได้ </span><span class="v56_1_12"><sup id="Titus.1.12" class="v56_1_12">12</sup>ผู้​ทำ‍นาย​คน​หนึ่ง​จาก​พวก‍เขา​เอง​เคย​กล่าว​ว่า “ชาว​ครีต​ชอบ​พูด‍ปด โหด‍ร้าย​เหมือน​สัตว์ เกียจ‍คร้าน​และ​ตะ‌กละ” </span><span class="v56_1_13"><sup id="Titus.1.13" class="v56_1_13">13</sup>คำ​พยาน​ของ​เขา​เป็น​ความ​จริง เพราะ‍ฉะนั้น​ท่าน​จง​ว่า​กล่าว​เขา​ให้​แรงๆ เพื่อ​ให้​พวก‍เขา​มี​ความ​เชื่อ​ที่​ถูก‍ต้อง </span><span class="v56_1_14"><sup id="Titus.1.14" class="v56_1_14">14</sup>ไม่​สน‍ใจ​นิยาย​ของ​พวก​ยิว​หรือ​กฎ‍บัญญัติ​ของ​คน​ทั้ง‍หลาย​ที่​ไม่​รับ​สัจจะ </span><span class="v56_1_15"><sup id="Titus.1.15" class="v56_1_15">15</sup>สำหรับ​บรร‌ดา​คน​ที่​บริ‌สุทธิ์​นั้น​ทุก‍สิ่ง​ก็​บริ‌สุทธิ์ แต่​สำหรับ​คน​ที่​ชั่ว‍ช้า​และ​ไม่‍มี​ความ​เชื่อ​นั้น​ก็​ไม่‍มี​สิ่ง‍ใด​บริ‌สุทธิ์​เลย แต่​จิต‍ใจ​และ​มโน‌ธรรม​ของ​พวก‍เขา​เสื่อม‍ทราม </span><span class="v56_1_16"><sup id="Titus.1.16" class="v56_1_16">16</sup>เขา​พูด​ว่า​รู้‍จัก​พระ‍เจ้า แต่​ใน​การ​กระ‌ทำ​นั้น​ปฏิ‌เสธ​พระ‍องค์ พวก‍เขา​น่า‍เกลียด‍น่า‍ชัง ไม่​เชื่อ‍ฟัง และ​ไม่​เหมาะ​กับ​การ​ดี​ใดๆ เลย</span></p>
</div>
<h2 id="Titus.2">ทิตัส 2</h2>
<div class="chapter">
  <h3 class="s">การ​สอน​ที่​ถูก‍ต้อง</h3>
  <p class="p"><span class="v56_2_1"><sup id="Titus.2.1" class="v56_2_1">1</sup>ส่วน​ท่าน​จง​สอน​ให้​สอด‍คล้อง​กับ​คำ‍สอน​ที่​ถูก‍ต้อง </span><span class="v56_2_2"><sup id="Titus.2.2" class="v56_2_2">2</sup>สอน​บรร‌ดา​ผู้‍ชาย​สูง​อายุ​ให้​รู้‍จัก​ประ‌มาณ​ตน มี​ความ​น่า‍นับ‍ถือ  มี​สติ‍สัมป‌ชัญญะ มี​ความ​เชื่อ​ที่​ถูก‍ต้อง มี​ความ​รัก และ​ความ​ทรหด​อดทน </span><span class="v56_2_3"><sup id="Titus.2.3" class="v56_2_3">3</sup>ส่วน​บรร‌ดา​ผู้‍หญิง​สูง​อายุ​ก็​เหมือน‍กัน สอน​พวก​นาง​ให้​ประ‌พฤติ​ด้วย​ความ​น่า‍นับ‍ถือ ไม่​ใส่‍ร้าย ไม่​ติด​เหล้า แต่​เป็น​ผู้‍สอน​สิ่ง​ที่​ดี‍งาม </span><span class="v56_2_4"><sup id="Titus.2.4" class="v56_2_4">4</sup>เพื่อ​อบรม​หญิง‍สาว​ให้​รัก​สามี​และ​บุตร​ของ​พวก​ตน </span><span class="v56_2_5"><sup id="Titus.2.5" class="v56_2_5">5</sup>มี​สติ‍สัมป‌ชัญญะ เป็น​คน​บริ‌สุทธิ์ ดู‍แล​บ้าน‍เรือน​อย่าง​ดี มี​ความ​เมตตา​และ​เชื่อ‍ฟัง​สามี​ของ​ตน เพื่อ​ว่า​พระ‍วจนะ​ของ​พระ‍เจ้า​จะ​ไม่​ถูก​ดู‍หมิ่น </span><span class="v56_2_6"><sup id="Titus.2.6" class="v56_2_6">6</sup>ส่วน​พวก​ชาย‍หนุ่ม​ก็​เหมือน‍กัน จง​เตือน‍สติ​พวก‍เขา​ให้​มี​สติ‍สัมป‌ชัญญะ </span><span class="v56_2_7"><sup id="Titus.2.7" class="v56_2_7">7</sup>ท่าน​เอง​จง​ประ‌พฤติ​ตน​ให้​เป็น​แบบ​อย่าง​ใน​การ​ดี​ทุก​ด้าน ใน​การ​สอน​อย่าง​จริง​ใจ จริง‍จัง </span><span class="v56_2_8"><sup id="Titus.2.8" class="v56_2_8">8</sup>และ​ถูก‍ต้อง​ที่​ไม่‍มี​ใคร​จะ​ตำ‌หนิ​ได้ เพื่อ​ให้​ฝ่าย​ตรง‍ข้าม​อับอาย​และ​ไม่​สามารถ​กล่าว‍ร้าย​อะไร​ต่อ​เรา </span><span class="v56_2_9"><sup id="Titus.2.9" class="v56_2_9">9</sup>จง​ให้​ทาส​ทั้ง‍หลาย​เชื่อ‍ฟัง​นาย​ของ​ตน และ​ทำ​สิ่ง​ที่​ถูก​ใจ​นาย​ทุก‍อย่าง อย่า​ให้​เถียง​เลย </span><span class="v56_2_10"><sup id="Titus.2.10" class="v56_2_10">10</sup>อย่า​ให้​ยัก‍ยอก​แต่​ให้​สำแดง​ความ​ซื่อ‍สัตย์​และ​ดี‍งาม​ใน​ทุก‍อย่าง เพื่อ​เขา‍ทั้ง‍หลาย​จะ​เทิด‍พระ‍เกียรติ​พระ‍ดำรัส​สอน​ของ​พระ‍เจ้า​พระ‍ผู้‍ช่วย‍ให้‍รอด​ของ​เรา​ใน​ทุกๆ ด้าน</span></p>
  <p class="p"><span class="v56_2_11"><sup id="Titus.2.11" class="v56_2_11">11</sup>เพราะ​ว่า​พระ‍คุณ​ของ​พระ‍เจ้า​ปรา‌กฏ​แล้ว เพื่อ​ช่วย​ทุก​คน​ให้​รอด </span><span class="v56_2_12"><sup id="Titus.2.12" class="v56_2_12">12</sup>และ​เพื่อ​สอน​เรา​ให้​ละ‍ทิ้ง​ความ​อธรรม​และ​โลกีย‌ตัณหา และ​ให้​ดำ‌เนิน​ชีวิต​ใน​ยุค​นี้​อย่าง​มี​สติ‍สัมป‌ชัญญะ อย่าง​ชอบ‍ธรรม​และ​ให้​ดำ‌เนิน​ตาม​ทาง​พระ‍เจ้า </span><span class="v56_2_13"><sup id="Titus.2.13" class="v56_2_13">13</sup>ใน​ขณะ‍ที่​เรา​กำลัง​รอ‍คอย​ความ​หวัง​อัน​น่า‍ยินดี และ​การ​มา​ปรา‌กฏ​ของ​พระ‍สิริ​ของ​พระ‍เจ้า​ยิ่ง‍ใหญ่​คือ ​พระ‍เยซู‍คริสต์​พระ‍ผู้‍ช่วย‍ให้‍รอด​ของ​เรา </span><span class="v56_2_14"><sup id="Titus.2.14" class="v56_2_14">14</sup>พระ‍องค์​ประ‌ทาน​พระ‍องค์​เอง​แก่​เรา เพื่อ​ไถ่​เรา​ให้​พ้น​จาก​การ​อธรรม​ทุก‍อย่าง  และ​เพื่อ​ชำระ​เรา​ให้​บริ‌สุทธิ์ จะ​ได้​เป็น​ประ‌ชา‍กร​ของ​พระ‍องค์​โดย‍เฉพาะ ​ซึ่ง​มี​ใจ​กระ‌ตือ‍รือ‌ร้น​ที่​จะ​ทำ​การ​ดี</span></p>
  <p class="p"><span class="v56_2_15"><sup id="Titus.2.15" class="v56_2_15">15</sup>จง​ใช้​ข้อ‍ความ​ข้าง‍บน​นี้​พูด เตือน‍สติ​และ​ตัก‍เตือน​พวก‍เขา​ด้วย​อำนาจ​อย่าง​เต็ม‍ที่ อย่า​ให้​ใคร​สบ‌ประ‌มาท​ท่าน​ได้</span></p>
</div>
<h2 id="Titus.3">ทิตัส 3</h2>
<div class="chapter">
  <h3 class="s">ให้​ทำ​การ​ดี​ต่อ‍ไป</h3>
  <p class="p"><span class="v56_3_1"><sup id="Titus.3.1" class="v56_3_1">1</sup>จง​เตือน​พวก‍เขา​ให้​อยู่​ใต้​สิทธิ‍อำนาจ​ของ​บรร‌ดา​ผู้‍ปก‍ครอง​บ้าน‍เมือง​และ​พวก​ที่​มี​อำนาจ ให้​เชื่อ‍ฟัง​และ​พร้อม​จะ​ทำ​การ​ดี​ทุก‍อย่าง </span><span class="v56_3_2"><sup id="Titus.3.2" class="v56_3_2">2</sup>อย่า​ว่า​ร้าย​ใคร อย่า​ทะเลาะ‍วิวาท แต่​ให้​ผ่อน‍หนัก‍ผ่อน‍เบา​และ​แสดง​ความ​สุภาพ‍อ่อน‍โยน​อย่าง‍ยิ่ง​ต่อ​ทุก​คน </span><span class="v56_3_3"><sup id="Titus.3.3" class="v56_3_3">3</sup>เพราะ‍ว่า​เมื่อ​ก่อน​นั้น​เรา​เอง​ก็​โง่‍เขลา ไม่​เชื่อ‍ฟัง หลง‍ผิด เป็น​ทาส​ของ​กิ‌เลส​ตัณ‌หา​และ​ความ​สำราญ​ต่างๆ ใช้​ชีวิต​อย่าง​ชั่ว‍ร้าย​และ​อิจฉา‍ริษยา ถูก​ชิง‍ชัง​และ​เกลียด​กัน </span><span class="v56_3_4"><sup id="Titus.3.4" class="v56_3_4">4</sup>แต่​เมื่อ​ความ​ดี​เลิศ​และ​ความ​รัก​ของ​พระ‍เจ้า พระ‍ผู้‍ช่วย‍ให้‍รอด​ของ​เรา​มา​ปรา‌กฏ </span><span class="v56_3_5"><sup id="Titus.3.5" class="v56_3_5">5</sup>พระ‍องค์​ก็​ทรง​ช่วย​เรา​ให้​รอด ไม่​ใช่​เพราะ​ความ​ชอบ‍ธรรม​ที่​เรา​ทำ​เอง แต่​ด้วย​พระ‍เมตตา​ของ​พระ‍องค์​โดย​ผ่าน​การ​ชำระ​ให้​บัง‍เกิด​ใหม่​และ​สร้าง​ใหม่​ของ​พระ‍วิญ‌ญาณ‍บริ‌สุทธิ์ </span><span class="v56_3_6"><sup id="Titus.3.6" class="v56_3_6">6</sup>พระ‍วิญ‌ญาณ​องค์​นี้​แหละ​ที่​พระ‍เจ้า​ประ‌ทาน​ให้​แก่​เรา​อย่าง​บริ‌บูรณ์​ผ่าน​ทาง​พระ‍เยซู‍คริสต์​พระ‍ผู้‍ช่วย‍ให้‍รอด​ของ​เรา </span><span class="v56_3_7"><sup id="Titus.3.7" class="v56_3_7">7</sup>เพื่อ​ว่า​เมื่อ​เรา​ถูก​ชำระ​ให้​ชอบ‍ธรรม​โดย​พระ‍คุณ​ของ​พระ‍องค์​แล้ว ก็​จะ​ได้​เป็น​ผู้‍รับ‍มรดก​ตาม​ที่​หวัง​ไว้​คือ​ชีวิต​นิ‌รันดร์ </span><span class="v56_3_8"><sup id="Titus.3.8" class="v56_3_8">8</sup>คำ​กล่าว​นี้​สัตย์‍จริง</span></p>
  <p class="p"><span class="v56_3_8">ข้าพ‌เจ้า​ปรารถ‌นา​ให้​ท่าน​เน้น​เรื่อง​เหล่า‍นี้ เพื่อ​พวก​ที่​เชื่อ​ใน​พระ‍เจ้า​แล้ว​จะ​ได้​มุ่ง​ทำ​การ​ดี การ​กระ‌ทำ​เหล่า‍นี้​ดี​และ​เป็น​ประ‌โยชน์​กับ​ทุก​คน </span><span class="v56_3_9"><sup id="Titus.3.9" class="v56_3_9">9</sup>แต่​จง​หลีก‍เลี่ยง​จาก​การ​ทุ่ม‍เถียง​ที่​โง่‍เขลา การ​ลำ‌ดับ​วงศ์‍ตระ‌กูล การ​วิวาท​และ​การ​ทะเลาะ​กัน​เรื่อง​ธรรม‍บัญญัติ เพราะ‍ว่า​สิ่ง​เหล่า‍นั้น​ไร้​ประ‌โยชน์​และ​ไร้​คุณ‍ค่า </span><span class="v56_3_10"><sup id="Titus.3.10" class="v56_3_10">10</sup>ส่วน​คน​ที่​สร้าง​ความ​แตก‍แยก​นั้น จง​เตือน​แค่​หนึ่ง​หรือ​สอง​ครั้ง แล้ว​อย่า​เกี่ยว‍ข้อง​กับ​เขา​อีก </span><span class="v56_3_11"><sup id="Titus.3.11" class="v56_3_11">11</sup>เพราะ​รู้​แล้ว​ว่า​คน​อย่าง​นั้น​เป็น​คน‍นอก‍ลู่‍นอก‍ทาง​และ​เป็น​คน​ทำ​บาป เขา​ลง‍โทษ​ตัว​เขา​เอง</span></p>
  <h3 class="s">คำ‍แนะ‍นำ​ส่วน‍ตัว​และ​คำ​ทัก‍ทาย</h3>
  <p class="p"><span class="v56_3_12"><sup id="Titus.3.12" class="v56_3_12">12</sup>เมื่อ​ข้าพ‌เจ้า​ส่ง​อาร‌เท‌มาส​หรือ​ที‌คิ‌กัส ไป​หา​ท่าน​แล้ว ให้​ท่าน​รีบ​มา‍หา​ข้าพ‌เจ้า​ที่​เมือง​นิ‌โค‌บุรี เพราะ​ข้าพ‌เจ้า​ตั้ง‍ใจ​แล้ว​ว่า​จะ​ค้าง​อยู่​ที่​นั่น​จน​สิ้น‍ฤดู‍หนาว </span><span class="v56_3_13"><sup id="Titus.3.13" class="v56_3_13">13</sup>ท่าน​จง​ช่วย​เศ‌นาส​ผู้​เป็น​นัก‍กฎ‍หมาย​กับ​อ‌ปอล‌โล ​เรื่อง​การ​เดิน‍ทาง อย่า​ให้​พวก‍เขา​ขาด​สิ่ง‍ใด </span><span class="v56_3_14"><sup id="Titus.3.14" class="v56_3_14">14</sup>และ​ให้​คน​ของ​เรา​เรียน‍รู้​ที่​จะ​ทำ​การ​ดี​ด้วย เพื่อ​ช่วย​จัด‍หา​สิ่ง​ที่​จำ​เป็น​จริงๆ เพื่อ​ว่า​พวก‍เขา​จะ​ได้​ไม่​เป็น​คน​ที่​ไร้‍ผล</span></p>
  <p class="p"><span class="v56_3_15"><sup id="Titus.3.15" class="v56_3_15">15</sup>ทุก​คน​ที่​อยู่​กับ​ข้าพ‌เจ้า​ฝาก​คำ​ทัก‍ทาย​มา​ยัง​ท่าน ข้าพ‌เจ้า​ขอ​ฝาก​คำ​ทัก‍ทาย​มา​ยัง​ทุก​คน​ที่​รัก​เรา​เพราะ​ความ​เชื่อ​เดียว‍กัน </span></p>
  <p class="p"><span class="v56_3_15">ขอ​พระ‍คุณ​ดำรง​อยู่​กับ​พวก‍ท่าน​ทุก​คน​เถิด</span></p>
</div>