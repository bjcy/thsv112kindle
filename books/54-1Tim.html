<h1 id="1Tim">1 ทิโมธี</h1>
<div id="1Tim_nav">
  <p> <a href="#1Tim.1" class="nobr">1&nbsp;ทิโมธี&nbsp;1</a>&nbsp;&nbsp;&nbsp; <a href="#1Tim.2" class="nobr">1&nbsp;ทิโมธี&nbsp;2</a>&nbsp;&nbsp;&nbsp; <a href="#1Tim.3" class="nobr">1&nbsp;ทิโมธี&nbsp;3</a>&nbsp;&nbsp;&nbsp; <a href="#1Tim.4" class="nobr">1&nbsp;ทิโมธี&nbsp;4</a>&nbsp;&nbsp;&nbsp; <a href="#1Tim.5" class="nobr">1&nbsp;ทิโมธี&nbsp;5</a>&nbsp;&nbsp;&nbsp; <a href="#1Tim.6" class="nobr">1&nbsp;ทิโมธี&nbsp;6</a>&nbsp;&nbsp;&nbsp;</p>
</div>
<h2 id="1Tim.1">1 ทิโมธี 1</h2>
<div class="chapter">
  <h3 class="s">การ​ทัก‍ทาย</h3>
  <p class="p"><span class="v54_1_1"><sup id="1Tim.1.1" class="v54_1_1">1</sup>จาก เปา‌โล ผู้​เป็น​อัคร‌ทูต​ของ​พระ‍เยซู‍คริสต์​ตาม​พระ‍บัญชา​ของ​พระ‍เจ้า​พระ‍ผู้‍ช่วย‍ให้‍รอด​ของ​เรา และ​ของ​พระ‍เยซู‍คริสต์​ผู้​ทรง​เป็น​ความ​หวัง​ของ​เรา</span></p>
  <p class="p"><span class="v54_1_2"><sup id="1Tim.1.2" class="v54_1_2">2</sup>ถึง ทิ‌โม‌ธี  ผู้​เป็น​บุตร​ที่​แท้‍จริง​ของ​ข้าพ‌เจ้า​ใน​ความ​เชื่อ</span></p>
  <p class="p"><span class="v54_1_2">ขอ​พระ‍คุณ พระ‍เมตตา และ​สันติ‍สุข จาก​พระ‍เจ้า​พระ‍บิดา​และ​จาก​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา จง​ดำรง​อยู่​กับ​ท่าน​เถิด</span></p>
  <h3 class="s">ตัก‍เตือน​เรื่อง​คำ‍สอน​เท็จ</h3>
  <p class="p"><span class="v54_1_3"><sup id="1Tim.1.3" class="v54_1_3">3</sup>ขณะ‍ที่​ข้าพ‌เจ้า​ไป​ยัง​แคว้น​มา‌ซิ‌โด‌เนีย​นั้น ข้าพ‌เจ้า​ขอ‍ร้อง​ให้​ท่าน​อยู่​ที่​เมือง​เอ‌เฟ‌ซัส​ต่อ‍ไป เพื่อ​จะ​ได้​กำ‍ชับ​บาง‍คน​ไม่‍ให้​สอน​ผิด‍แปลก​ไป </span><span class="v54_1_4"><sup id="1Tim.1.4" class="v54_1_4">4</sup>และ​ไม่‍ให้​สน‍ใจ​ใน​เรื่อง​เทพ‍นิยาย​ต่างๆ และ​เรื่อง​ลำ‌ดับ​วงศ์‍ตระ‌กูล​ที่​ไม่​รู้​จบ‍สิ้น ซึ่ง​ก่อ​ความ​ขัด‍แย้ง ​มาก​กว่า​การ​ทำ​พระ‍ราช‌กิจ​ของ​พระ‍เจ้า ​โดย​ความ​เชื่อ </span><span class="v54_1_5"><sup id="1Tim.1.5" class="v54_1_5">5</sup>แต่​เป้า‍หมาย​ของ​การ​กำ‍ชับ​นั้น​ก็​คือ ความ​รัก​ที่​มา​จาก​ใจ​ที่​บริ‌สุทธิ์ จาก​มโน‌ธรรม​ที่​ดี และ​จาก​ความ​เชื่อ​ที่​จริง‍ใจ </span><span class="v54_1_6"><sup id="1Tim.1.6" class="v54_1_6">6</sup>บาง‍คน​หัน​ออก​จาก​เป้า‍หมาย​เหล่า‍นี้​ไป​สู่​การ​พูด​ที่​ไร้‍สาระ </span><span class="v54_1_7"><sup id="1Tim.1.7" class="v54_1_7">7</sup>เขา‍ทั้ง‍หลาย​อยาก​เป็น​อา‌จารย์​สอน​ธรรม‍บัญญัติ​ทั้งๆ ที่​ไม่​เข้า‍ใจ​ใน​สิ่ง​ที่​เขา​พูด​หรือ​ยืน‍ยัน</span></p>
  <p class="p"><span class="v54_1_8"><sup id="1Tim.1.8" class="v54_1_8">8</sup>เรา​รู้​ว่า​ธรรม‍บัญญัติ​นั้น​ดี​ถ้า​ใช้​ให้​ถูก </span><span class="v54_1_9"><sup id="1Tim.1.9" class="v54_1_9">9</sup>คือ​รู้​ว่า​ธรรม‍บัญญัติ​นั้น ไม่‍ได้​บัญญัติ​ไว้​สำหรับ​คน​ชอบ‍ธรรม แต่​สำหรับ​พวก​ที่​ไม่​ยึด‍ถือ​บัญญัติ​และ​พวก​ดื้อ‍ด้าน พวก​ที่​ไร้​ธรรม พวก​คน‍บาป พวก​คน​ชั่ว‍ร้าย พวก​ที่​ไม่​นับ‍ถือ​พระ‍เจ้า พวก​ที่​ฆ่า​พ่อ​ฆ่า​แม่ พวก​ฆ่า​คน </span><span class="v54_1_10"><sup id="1Tim.1.10" class="v54_1_10">10</sup>พวก​ที่​ล่วง‍ประ‌เวณี ชาย‍รัก‍ร่วม‍เพศ​ทั้ง‍หลาย พวก​โจร​ลัก‍พา‍ตัว พวก​โกหก พยาน‍เท็จ​ทั้ง‍หลาย และ​อะไร​ต่อ​มิ​อะไร ที่​ขัด​กับ​คำ‍สอน​ที่​ถูก‍ต้อง </span><span class="v54_1_11"><sup id="1Tim.1.11" class="v54_1_11">11</sup>ตาม​ข่าว‍ประ‌เสริฐ​อัน​รุ่ง‍โรจน์​ของ​พระ‍เจ้า​ผู้​สม‍ควร​แก่​การ​สรร‌เสริญ ที่​ทรง​มอบ​ไว้​กับ​ข้าพ‌เจ้า​นั้น</span></p>
  <h3 class="s">ขอบ‍พระ‍คุณ​สำหรับ​พระ‍เมตตา</h3>
  <p class="p"><span class="v54_1_12"><sup id="1Tim.1.12" class="v54_1_12">12</sup>ข้าพ‌เจ้า​ขอบ‍พระ‍คุณ​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา ผู้​ทรง​เสริม​กำลัง​ข้าพ‌เจ้า เพราะ​พระ‍องค์​ทรง​เห็น​ว่า​ข้าพ‌เจ้า​ไว้​ใจ​ได้ จึง​ทรง​แต่ง‍ตั้ง​ข้าพ‌เจ้า​ให้​ทำ​พันธ‌กิจ​ของ​พระ‍องค์ </span><span class="v54_1_13"><sup id="1Tim.1.13" class="v54_1_13">13</sup>แม้‍ว่า​เมื่อ​ก่อน​ข้าพ‌เจ้า​จะ​เป็น​คน​หมิ่น​พระ‍เกียรติ ข่ม‍เหง  และ​ทำ​การ​รุน‍แรง แต่​ข้าพ‌เจ้า​ก็​ยัง​ได้​รับ‍พระ‍เมตตา เพราะ​ข้าพ‌เจ้า​ทำ​ไป​ด้วย​ความ​โฉด​เขลา​เพราะ​ความ​ไม่​เชื่อ </span><span class="v54_1_14"><sup id="1Tim.1.14" class="v54_1_14">14</sup>แต่​พระ‍คุณ​ของ​องค์‍พระ‍ผู้‍เป็น‍เจ้า​ของ​เรา​นั้น​มี​เหลือ‍ล้น​สำหรับ​ข้าพ‌เจ้า รวม​ทั้ง​ความ​เชื่อ​และ​ความ​รัก​ซึ่ง​มี​อยู่​ใน​พระ‍เยซู‍คริสต์ </span><span class="v54_1_15"><sup id="1Tim.1.15" class="v54_1_15">15</sup>คำ​กล่าว​นี้​สัตย์‍จริง​และ​สม‍ควร​แก่​การ​รับ​ไว้​อย่าง‍ยิ่ง คือ​ว่า​พระ‍เยซู‍คริสต์​เสด็จ​มา​ใน​โลก เพื่อ​ทรง​ช่วย​คน‍บาป​ให้​รอด และ​ใน​พวก​คน‍บาป​นั้น​ข้าพ‌เจ้า​เป็น​ตัว​เอ้ </span><span class="v54_1_16"><sup id="1Tim.1.16" class="v54_1_16">16</sup>แต่​เพราะ‍เหตุ‍นี้​ข้าพ‌เจ้า​จึง​ได้​รับ‍พระ‍เมตตา เพื่อ​ว่า​พระ‍เยซู‍คริสต์​จะ​ได้​ทรง​สำแดง​ความ​อดทน​อย่าง‍ยิ่ง​ต่อ​ข้าพ‌เจ้า​ซึ่ง​เป็น​ตัว​เอ้​นั้น เพื่อ​เป็น​แบบ‍อย่าง​แก่​คน​ทั้ง‍หลาย ที่​จะ​เชื่อ​ใน​พระ‍องค์ แล้ว​ได้​รับ​ชีวิต​นิ‌รันดร์ </span><span class="v54_1_17"><sup id="1Tim.1.17" class="v54_1_17">17</sup>พระ‍มหา‍กษัตริย์​ผู้​ทรง​ดำรง​อยู่​นิ‌รันดร์ ผู้​เป็น​องค์‍อมตะ และ​ไม่​ทรง​ปรา‌กฏ​แก่​ตา ผู้​เป็น​พระ‍เจ้า​แต่​เพียง​องค์​เดียว ขอ​พระ‍เกียรติ​และ​พระ‍สิริ​จง​มี​แด่​พระ‍องค์​สืบๆ ไป​เป็น​นิตย์ อา‌เมน</span></p>
  <p class="p"><span class="v54_1_18"><sup id="1Tim.1.18" class="v54_1_18">18</sup>ทิ‌โม‌ธี​ลูก​รัก คำ‍กำ‍ชับ​นี้ ข้าพ‌เจ้า​มอบ​ไว้​กับ​ท่าน​ตาม​คำ​เผย‍พระ‍วจนะ​ซึ่ง​เล็ง​ถึง​ท่าน เพื่อ​ว่า​ข้อ‍ความ​เหล่า‍นี้​จะ​ช่วย​ให้​ท่าน​สู้‍รบ​ได้​ดี </span><span class="v54_1_19"><sup id="1Tim.1.19" class="v54_1_19">19</sup>ให้​ยึด​ความ​เชื่อ​ไว้ และ​รักษา​มโน‌ธรรม​ให้​ดี ซึ่ง​เป็น​สิ่ง​ที่​บาง‍คน​ละ‍ทิ้ง​ไป ทำ​ให้​ความ​เชื่อ​ของ​พวก‍เขา​อับปาง​ลง </span><span class="v54_1_20"><sup id="1Tim.1.20" class="v54_1_20">20</sup>ใน​คน​พวก​นั้น​มี​ฮี‌เม‌เน‌อัส​และ​อ‌เล็ก‌ซาน‌เดอร์ ผู้​ซึ่ง​ข้าพ‌เจ้า​มอบ​ไว้​กับ​ซา‌ตาน​แล้ว เพื่อ​เขา​จะ​ได้​เรียน‍รู้​ที่​จะ​ไม่​หมิ่น​พระ‍เกียรติ​พระ‍เจ้า</span></p>
</div>
<h2 id="1Tim.2">1 ทิโมธี 2</h2>
<div class="chapter">
  <h3 class="s">คำ‍แนะ‍นำ​เกี่ยว‍กับ​การ​อธิษ‌ฐาน</h3>
  <p class="p"><span class="v54_2_1"><sup id="1Tim.2.1" class="v54_2_1">1</sup>เพราะ‍ฉะนั้น​ก่อน​สิ่ง​อื่น‍ใด​ทั้ง‍หมด ข้าพ‌เจ้า​ขอ‍ร้อง​พวก‍ท่าน​ให้​วิง‍วอน อธิษ‌ฐาน ทูล​ขอ และ​ขอบ‍พระ‍คุณ​เพื่อ​ทุก​คน </span><span class="v54_2_2"><sup id="1Tim.2.2" class="v54_2_2">2</sup>เพื่อ​กษัตริย์​ทั้ง‍หลาย​และ​ทุก‍คน​ที่​มี​ตำ‌แหน่ง​สูง เพื่อ​เรา​จะ​ได้​ดำ‌เนิน​ชีวิต​อย่าง​สงบ​และ​มี​สันติ​ใน​ทาง​พระ‍เจ้า และ​เป็น​ที่​นับ‍ถือ </span><span class="v54_2_3"><sup id="1Tim.2.3" class="v54_2_3">3</sup>การ​กระ‌ทำ​เช่น‍นี้​เป็น​การ​ดี และ​เป็น​ที่​ชอบ‍พระ‍ทัย​ของ​พระ‍เจ้า​พระ‍ผู้‍ช่วย‍ให้‍รอด​ของ​เรา </span><span class="v54_2_4"><sup id="1Tim.2.4" class="v54_2_4">4</sup>พระ‍องค์​ทรง​ประ‌สงค์​ให้​ทุก​คน​ได้​รับ​ความ​รอด​และ​รู้​ความ​จริง </span><span class="v54_2_5"><sup id="1Tim.2.5" class="v54_2_5">5</sup>เพราะ​ว่า​พระ‍เจ้า​มี​องค์​เดียว และ​คน​กลาง​ก็​มี​แต่​เพียง​ผู้​เดียว​ระหว่าง​พระ‍เจ้า​กับ​มนุษย์ คือ​พระ‍เยซู‍คริสต์​ผู้​ทรง​สภาพ​มนุษย์ </span><span class="v54_2_6"><sup id="1Tim.2.6" class="v54_2_6">6</sup>ผู้​ประ‌ทาน​พระ‍องค์​เอง​เป็น​ค่า‍ไถ่​สำหรับ​ทุก​คน เหตุ‍การณ์​นี้​เป็น​พยาน​ใน​เวลา​ที่​เหมาะ‍สม​ของ​มัน​เอง </span><span class="v54_2_7"><sup id="1Tim.2.7" class="v54_2_7">7</sup>เพราะ​เรื่อง‍นี้​ข้าพ‌เจ้า​จึง​ได้​รับ​การ​แต่ง‍ตั้ง​ให้​เป็น​ผู้​ประ‌กาศ​และ​เป็น​อัคร‌ทูต (ข้าพ‌เจ้า​พูด​ความ​จริง​และ​ไม่‍ได้​โกหก​เลย) เป็น​อา‌จารย์​ของ​พวก​ต่าง‍ชาติ​ใน​เรื่อง​ความ​เชื่อ​และ​ความ​จริง </span></p>
  <p class="p"><span class="v54_2_8"><sup id="1Tim.2.8" class="v54_2_8">8</sup>เพราะ‍ฉะนั้น​ข้าพ‌เจ้า​ปรารถ‌นา​ให้​พวก​ผู้‍ชาย​ยก​มือ​อัน​บริ‌สุทธิ์​ขึ้น​อธิษ‌ฐาน​ใน​ทุก‍แห่ง‍หน โดย​ปราศ‌จาก​ความ​โกรธ​หรือ​การ​ทุ่ม‍เถียง​กัน </span><span class="v54_2_9"><sup id="1Tim.2.9" class="v54_2_9">9</sup>ส่วน​พวก​ผู้‍หญิง​ก็​เหมือน‍กัน ควร​แต่ง‍กาย​ให้​สุภาพ​ด้วย​ความ​เหมาะ‍สม และ​พอ​เหมาะ​พอ​ควร ไม่​ต้อง​ถัก​ผม​หรือ​ประ‌ดับ​กาย​ด้วย​ทอง‍คำ ไข่มุก หรือ​เสื้อ‍ผ้า​ราคา​แพง  </span><span class="v54_2_10"><sup id="1Tim.2.10" class="v54_2_10">10</sup>แต่​ประ‌ดับ​ด้วย​การ​ทำ‍ดี สม​กับ​เป็น​หญิง​ที่​ประ‌กาศ​ตน​ว่า​นมัส‌การ​พระ‍เจ้า </span><span class="v54_2_11"><sup id="1Tim.2.11" class="v54_2_11">11</sup>ให้​ผู้‍หญิง ​เรียน​อย่าง​เงียบๆ ด้วย​ความ​นอบ‍น้อม​อย่าง‍ยิ่ง </span><span class="v54_2_12"><sup id="1Tim.2.12" class="v54_2_12">12</sup>ข้าพ‌เจ้า​ไม่​ยอม​ให้​ผู้‍หญิง​สั่ง‍สอน​หรือ​ควบ‍คุม ​ผู้‍ชาย  แต่​ให้​เธอ​อยู่​เงียบๆ </span><span class="v54_2_13"><sup id="1Tim.2.13" class="v54_2_13">13</sup>เพราะ​พระ‍เจ้า​ทรง​สร้าง​อา‌ดัม​ก่อน  แล้ว​จึง​สร้าง​เอ‌วา  </span><span class="v54_2_14"><sup id="1Tim.2.14" class="v54_2_14">14</sup>และ​อา‌ดัม​ไม่‍ได้​ถูก​ล่อ‍ลวง แต่​ผู้‍หญิง​ถูก​ล่อ‍ลวง​และ​ทำ​บาป  </span><span class="v54_2_15"><sup id="1Tim.2.15" class="v54_2_15">15</sup>แต่​ถึง‍กระ‌นั้น​เธอ​ก็​จะ​ได้​รับ​ความ​รอด​ใน​การ​มี​บุตร ถ้า​หาก​พวก​เธอ​ดำรง​อยู่​ใน​ความ​เชื่อ ความ​รัก และ​ความ​บริ‌สุทธิ์ ด้วย​ความ​สงบ‍เสงี่ยม</span></p>
</div>
<h2 id="1Tim.3">1 ทิโมธี 3</h2>
<div class="chapter">
  <h3 class="s">คุณ‍ลักษณะ​ของ​ผู้‍ปก‍ครอง​ดู‍แล</h3>
  <p class="p"><span class="v54_3_1"><sup id="1Tim.3.1" class="v54_3_1">1</sup>คำ​กล่าว​นี้​สัตย์‍จริง คือ​ว่า​ถ้า​ใคร​ปรารถ‌นา​หน้า‍ที่​ผู้‍ปก‍ครอง​ดู‍แล​คริสต‌จักร คน​นั้น​ก็​ปรารถ‌นา​กิจ‍การ‍งาน​ที่​ประ‌เสริฐ </span><span class="v54_3_2"><sup id="1Tim.3.2" class="v54_3_2">2</sup>ผู้‍ปก‍ครอง​ดู‍แล​นั้น​จะ​ต้อง​เป็น​คน​ที่​ไม่‍มี​ที่​ติ เป็น​สามี​ของ​หญิง​คน​เดียว รู้‍จัก​ประ‌มาณ​ตน มี​สติ‍สัมป‌ชัญญะ เป็น​คน​น่า‍นับ‍ถือ มี​อัธยา‌ศัย​ต้อน‍รับ​แขก เหมาะ​ที่​จะ​เป็น​อา‌จารย์ </span><span class="v54_3_3"><sup id="1Tim.3.3" class="v54_3_3">3</sup>ไม่​ดื่ม​สุรา​มึน‍เมา ไม่​ชอบ​ความ​รุน‍แรง แต่​ผ่อน‍หนัก‍ผ่อน‍เบา ไม่​ชอบ​การ​วิวาท ไม่​เป็น​คน​เห็น​แก่​เงิน </span><span class="v54_3_4"><sup id="1Tim.3.4" class="v54_3_4">4</sup>ปก‍ครอง​ครอบ‍ครัว​ของ​ตน​ได้​ดี อบรม​บุตร ธิดา ให้​มี​ความ​นอบ‍น้อม​ด้วย​ความ​เคารพ​นับ‍ถือ​เป็น​อย่าง‍ยิ่ง </span><span class="v54_3_5"><sup id="1Tim.3.5" class="v54_3_5">5</sup>(เพราะ​ถ้า​ชาย​คน​ไหน​ไม่​รู้‍จัก​ปก‍ครอง​ครอบ‍ครัว​ของ​ตน คน​นั้น​จะ​ดู‍แล​คริสต‌จักร​ของ​พระ‍เจ้า​ได้​อย่าง‍ไร?) </span><span class="v54_3_6"><sup id="1Tim.3.6" class="v54_3_6">6</sup>เขา​จะ​ต้อง​ไม่​ใช่​คน​ที่​เพิ่ง​กลับ‍ใจ​ใหม่ เกรง‍ว่า​เขา​จะ​ยโส และ​ถูก​ลง‍โทษ​เช่น​เดียว​กับ​มาร </span><span class="v54_3_7"><sup id="1Tim.3.7" class="v54_3_7">7</sup>นอก‍จาก‍นั้น​เขา​จะ​ต้อง​มี​ชื่อ‍เสียง​ดี​ใน​หมู่‍คน​ภาย‍นอก เพื่อ​เขา​จะ​ไม่​ถูก​ติ‍เตียน​และ​ไม่​ติด​กับ‍ดัก​ของ​มาร </span></p>
  <h3 class="s">คุณ‍ลักษณะ​ของ​มัค‌นา‌ยก</h3>
  <p class="p"><span class="v54_3_8"><sup id="1Tim.3.8" class="v54_3_8">8</sup>พวก​มัค‌นา‌ยก​ก็​เหมือน‍กัน จะ​ต้อง​เป็น​คน​น่า‍นับ‍ถือ ไม่​เป็น​คน​พูด‍จา​กลับ‍กลอก ไม่​ดื่ม​สุรา​มึน‍เมา ไม่​เป็น​คน​โลภ​เห็น​แก่​ได้ </span><span class="v54_3_9"><sup id="1Tim.3.9" class="v54_3_9">9</sup>และ​จะ​ต้อง​เป็น​คน​ที่​ยึด‍มั่น​ใน​ข้อ​ล้ำ‍ลึก​ของ​ความ​เชื่อ ด้วย​มโน‌ธรรม​ที่​บริ‌สุทธิ์ </span><span class="v54_3_10"><sup id="1Tim.3.10" class="v54_3_10">10</sup>จง​ทด‍สอบ​พวก‍เขา​เสีย​ก่อน และ​เมื่อ​เห็น​ว่า​ไม่‍มี​ข้อ​ตำ‌หนิ​แล้ว จึง​ให้​พวก‍เขา​ทำ​หน้า‍ที่​มัค‌นา‌ยก </span><span class="v54_3_11"><sup id="1Tim.3.11" class="v54_3_11">11</sup>ส่วน​พวก​ผู้‍หญิง​ก็​เหมือน‍กัน ต้อง​เป็น​คน​น่า‍นับ‍ถือ ไม่​ใส่‍ร้าย​คน​อื่น รู้‍จัก​ประ‌มาณ​ตน ซื่อ‍สัตย์​ใน​ทุกๆ เรื่อง </span><span class="v54_3_12"><sup id="1Tim.3.12" class="v54_3_12">12</sup>พวก​มัค‌นา‌ยก​นั้น​จะ​ต้อง​เป็น​สามี​ของ​หญิง​คน​เดียว และ​สามารถ​ปก‍ครอง​บุตร ธิดา และ​ครอบ‍ครัว​ของ​ตน​ได้​ดี </span><span class="v54_3_13"><sup id="1Tim.3.13" class="v54_3_13">13</sup>เพราะ‍ว่า​คน​ที่​ทำ​หน้า‍ที่​มัค‌นา‌ยก​ได้​ดี​ก็​มี​ชื่อ‍เสียง​ดี และ​มี​ความ​กล้า‍หาญ ​อย่าง‍ยิ่ง​ใน​ความ​เชื่อ​ที่​มี​อยู่​ใน​พระ‍เยซู‍คริสต์</span></p>
  <h3 class="s">ความ​ล้ำ‍ลึก​แห่ง​ความ​เชื่อ​ของ​เรา</h3>
  <p class="p"><span class="v54_3_14"><sup id="1Tim.3.14" class="v54_3_14">14</sup>ข้าพ‌เจ้า​หวัง​ว่า​จะ​มา‍หา​ท่าน​ใน​ไม่​ช้า แต่​การ​ที่​เขียน​สิ่ง‍เหล่า‍นี้​ถึง​ท่าน​ก็​เพื่อ​ว่า </span><span class="v54_3_15"><sup id="1Tim.3.15" class="v54_3_15">15</sup>ถ้า​ข้าพ‌เจ้า​มา​ช้า ท่าน​ก็​จะ​ได้​รู้​ว่า​ควร​ประ‌พฤติ​อย่าง‍ไร​ภาย‍ใน​ครอบ‍ครัว​ของ​พระ‍เจ้า ซึ่ง​เป็น​คริสต‌จักร​ของ​พระ‍เจ้า​ผู้​ทรง​พระ‍ชนม์ เป็น​หลัก​และ​เป็น​ราก‍ฐาน​แห่ง​ความ​จริง </span><span class="v54_3_16"><sup id="1Tim.3.16" class="v54_3_16">16</sup>เรา​ต้อง​ยอม‍รับ​ว่า​ความ​ล้ำ‍ลึก​แห่ง​ความ​เชื่อ​ของ​เรา​นั้น​ยิ่ง‍ใหญ่​มาก คือ​ว่า</span></p>
  <p class="q1"><span class="v54_3_16">พระ‍องค์ ​ทรง​ปรา‌กฏ​เป็น​มนุษย์</span></p>
  <p class="q2"><span class="v54_3_16">ทรง​ได้​รับ​การ​พิสูจน์​ว่า​ชอบ‍ธรรม​โดย​พระ‍วิญ‌ญาณ</span></p>
  <p class="q3"><span class="v54_3_16">ทรง​ปรา‌กฏ​ต่อ​เหล่า​ทูต‍สวรรค์</span></p>
  <p class="q1"><span class="v54_3_16">ทรง​ได้​รับ​การ​ประ‌กาศ​ออก​ไป​ยัง​บรร‌ดา​ประ‌ชา‍ชาติ</span></p>
  <p class="q2"><span class="v54_3_16">ทรง​ได้​รับ​การ​เชื่อ​วาง‍ใจ​จาก​คน​มาก‍มาย​ใน​โลก</span></p>
  <p class="q3"><span class="v54_3_16">และ​ทรง​ถูก​รับ​ขึ้น​ไป​ด้วย​พระ‍สิริ</span></p>
</div>
<h2 id="1Tim.4">1 ทิโมธี 4</h2>
<div class="chapter">
  <h3 class="s">พยา‌กรณ์​เรื่อง​คน​จะ​ละ‍ทิ้ง​ความ​เชื่อ</h3>
  <p class="p"><span class="v54_4_1"><sup id="1Tim.4.1" class="v54_4_1">1</sup>พระ‍วิญ‌ญาณ​ตรัส​อย่าง​ชัด‍แจ้ง​ว่า ต่อ‍ไป​ภาย‍หน้า​จะ​มี​บาง‍คน​ละ‍ทิ้ง​ความ​เชื่อ โดย​หัน​ไป​เชื่อ‍ฟัง​วิญ‌ญาณ​ทั้ง‍หลาย​ที่​ล่อ‍ลวง และ​คำ​สอน​ของ​พวก​ผี </span><span class="v54_4_2"><sup id="1Tim.4.2" class="v54_4_2">2</sup>ซึ่ง​มา​จาก​ความ​หน้า‍ซื่อ‍ใจ‍คด​ของ​พวก​ที่​ชอบ​โกหก คือ​คน​ทั้ง‍หลาย​ที่​มี​มโน‌ธรรม​ตาย‍ด้าน  </span><span class="v54_4_3"><sup id="1Tim.4.3" class="v54_4_3">3</sup>พวก‍เขา​ห้าม​การ​แต่ง‍งาน ห้าม​รับ‍ประ‌ทาน​อาหาร​บาง‍ชนิด ซึ่ง​พระ‍เจ้า​ทรง​สร้าง​ไว้​ให้​พวก​ที่​เชื่อ​และ​รู้‍จัก​ความ​จริง​รับ‍ประ‌ทาน​ได้​ด้วย​ใจ​ขอบ‍พระ‍คุณ </span><span class="v54_4_4"><sup id="1Tim.4.4" class="v54_4_4">4</sup>เพราะ​ว่า​ทุก‍สิ่ง​ที่​พระ‍เจ้า​ทรง​สร้าง​ไว้​นั้น​ดี ไม่‍มี​อะไร​ต้อง‍ห้าม ถ้า​รับ‍ประ‌ทาน​ด้วย​ความ​ขอบ‍พระ‍คุณ </span><span class="v54_4_5"><sup id="1Tim.4.5" class="v54_4_5">5</sup>เพราะ‍ว่า​สิ่ง‍นั้น​ได้​รับ​การ​ชำระ​ให้​บริ‌สุทธิ์​ด้วย​พระ‍วจนะ​ของ​พระ‍เจ้า​และ​คำ​อธิษ‌ฐาน</span></p>
  <h3 class="s">ผู้​รับ‍ใช้​ที่​ดี​ของ​พระ‍เยซู‍คริสต์</h3>
  <p class="p"><span class="v54_4_6"><sup id="1Tim.4.6" class="v54_4_6">6</sup>ถ้า​ท่าน​ให้​คำ‍แนะ‍นำ​เหล่า‍นี้​แก่​พี่‍น้อง ท่าน​ก็​จะ​เป็น​ผู้​ปรน‌นิ‌บัติ​ที่​ดี​ของ​พระ‍เยซู‍คริสต์ เจริญ​เติบ‍โต​ด้วย​ถ้อย‍คำ​แห่ง​ความ​เชื่อ และ​หลัก​คำ‍สอน​อัน​ดี​ตาม​ที่​ท่าน​ประ‌พฤติ​ตาม​แล้ว​นั้น </span><span class="v54_4_7"><sup id="1Tim.4.7" class="v54_4_7">7</sup>อย่า​เกี่ยว‍ข้อง​กับ​นิยาย​ของ​พวก​ไม่​นับ‍ถือ​พระ‍เจ้า และ​เรื่อง​เล่า​ที่​ไร้‍สาระ แต่​จง​ฝึก​ตน​ใน​ทาง​พระ‍เจ้า </span><span class="v54_4_8"><sup id="1Tim.4.8" class="v54_4_8">8</sup>เพราะ​ถ้า​การ​ฝึก​ทาง​กาย​มี​ประ‌โยชน์​อยู่​บ้าง ทาง​พระ‍เจ้า​ก็​มี​ประ‌โยชน์​ทุก​ด้าน เพราะ​มี​พระ‍สัญญา​สำหรับ​ชีวิต​ปัจ‌จุ‌บัน​และ​อนา‌คต </span><span class="v54_4_9"><sup id="1Tim.4.9" class="v54_4_9">9</sup>คำ​กล่าว​นี้​สัตย์‍จริง และ​สม‍ควร​แก่​การ​รับ​ไว้​อย่าง‍ยิ่ง </span><span class="v54_4_10"><sup id="1Tim.4.10" class="v54_4_10">10</sup>การ​ที่​เรา​ตราก‌ตรำ​ทำ‍งาน​และ​ทน​สู้ ก็​เพราะ​เรา​มี​ความ​หวัง​ใน​พระ‍เจ้า​ผู้​ทรง​พระ‍ชนม์ ผู้​เป็น​พระ‍ผู้‍ช่วย‍ให้‍รอด​ของ​ทุก​คน โดย‍เฉพาะ​บรร‌ดา​ผู้​ที่​เชื่อ​ใน​พระ‍องค์</span></p>
  <p class="p"><span class="v54_4_11"><sup id="1Tim.4.11" class="v54_4_11">11</sup>จง​สั่ง​และ​สอน​สิ่ง‍เหล่า‍นี้ </span><span class="v54_4_12"><sup id="1Tim.4.12" class="v54_4_12">12</sup>อย่า​ให้​ใคร​หมิ่น‍ประ‌มาท​ความ​อ่อน‍วัย​ของ​ท่าน แต่​จง​เป็น​แบบ‍อย่าง​แก่​บรร‌ดา​ผู้​เชื่อ ทั้ง​ใน​ด้าน​วาจา​และ​การ​ประ‌พฤติ ทั้ง​ใน​ด้าน​ความ​รัก ความ​เชื่อ และ​ความ​บริ‌สุทธิ์ </span><span class="v54_4_13"><sup id="1Tim.4.13" class="v54_4_13">13</sup>จง​อุทิศ​เวลา​ให้​กับ​การ​อ่าน​พระ‍คัมภีร์​ใน​ที่​ประ‌ชุม ให้​กับ​การ​เทศนา​และ​สั่ง‍สอน​จน‍กว่า​ข้าพ‌เจ้า​จะ​มา </span><span class="v54_4_14"><sup id="1Tim.4.14" class="v54_4_14">14</sup>อย่า​ละ​เลย​ของ‍ประ‌ทาน​ที่​มี​อยู่​ใน​ตัว​ท่าน ซึ่ง​ประ‌ทาน​แก่​ท่าน​ตาม​คำ​เผย‍พระ‍วจนะ เมื่อ​คณะ​ผู้‍ปก‍ครอง​วาง​มือ​บน​ตัว​ท่าน </span><span class="v54_4_15"><sup id="1Tim.4.15" class="v54_4_15">15</sup>จง​ปฏิ‌บัติ​หน้า‍ที่​เหล่า‍นี้​และ​ทุ่ม‍เท​ตัว​เอง​ให้​กับ​หน้า‍ที่​ดัง​กล่าว เพื่อ​ให้​ทุก​คน​เห็น​ความ​ก้าว‍หน้า​ของ​ท่าน </span><span class="v54_4_16"><sup id="1Tim.4.16" class="v54_4_16">16</sup>จง​เอา‍ใจ‍ใส่​ทั้ง​ตัว​ท่าน​และ​คำ‍สอน​ของ​ท่าน จง​ประ‌พฤติ​สิ่ง‍เหล่า‍นี้​อยู่​เสมอ เพราะ​เมื่อ​ทำ​อย่าง‍นี้​แล้ว ท่าน​จะ​สามารถ​ช่วย​ทั้ง​ตัว​ท่าน และ​ทุก​คน​ที่​ฟัง​ท่าน​ให้​รอด​ได้</span></p>
</div>
<h2 id="1Tim.5">1 ทิโมธี 5</h2>
<div class="chapter">
  <h3 class="s">หน้า‍ที่​ต่อ​ผู้​อื่น</h3>
  <p class="p"><span class="v54_5_1"><sup id="1Tim.5.1" class="v54_5_1">1</sup>อย่า​ต่อ‍ว่า​ผู้‍ชาย​อาวุโส แต่​จง​ขอ‍ร้อง​เขา​เป็น​เหมือน​บิดา จง​ถือ‍ว่า​พวก​ชาย‍หนุ่ม​เป็น​เหมือน​พี่​หรือ​น้อง </span><span class="v54_5_2"><sup id="1Tim.5.2" class="v54_5_2">2</sup>และ​บรร‌ดา​ผู้‍หญิง​อาวุโส​เป็น​เหมือน​มารดา ส่วน​พวก​หญิง‍สาว​ก็​เป็น​เหมือน​พี่‍สาว​น้อง‍สาว ด้วย​ความ​บริ‌สุทธิ์​ใจ​ที่​สุด</span></p>
  <p class="p"><span class="v54_5_3"><sup id="1Tim.5.3" class="v54_5_3">3</sup>จง​ให้​เกียรติ​แก่​บรร‌ดา​แม่‍ม่าย​ไร้​ที่‍พึ่ง </span><span class="v54_5_4"><sup id="1Tim.5.4" class="v54_5_4">4</sup>ถ้า​แม่‍ม่าย​คน​ไหน​มี​ลูก​หรือ​หลาน ก็​ให้​เขา‍ทั้ง‍หลาย​เรียน​รู้​การ​ทำ​หน้า‍ที่​ใน​ทาง​พระ‍เจ้า​ต่อ​ครอบ‍ครัว​ของ​ตน​ก่อน และ​ให้​ตอบ‍แทน​คุณ​บิดา​มารดา เพราะ​ว่า​การ​กระ‌ทำ​เช่น‍นี้​เป็น​ที่​พอ‍พระ‍ทัย​พระ‍เจ้า </span><span class="v54_5_5"><sup id="1Tim.5.5" class="v54_5_5">5</sup>ส่วน​ผู้‍หญิง​ที่​เป็น​แม่‍ม่าย​ไร้​ที่‍พึ่ง​และ​อยู่​ตาม​ลำ‌พัง​ย่อม​หวัง​ใน​พระ‍เจ้า เฝ้า​วิง‍วอน​และ​อธิษ‌ฐาน​ทั้ง​กลาง‍วัน​กลาง‍คืน​ไม่​หยุด‍หย่อน </span><span class="v54_5_6"><sup id="1Tim.5.6" class="v54_5_6">6</sup>แต่​หญิง‍ม่าย​ที่​ปล่อย​ตัว​นั้น​ก็​เหมือน​กับ​ตาย​แล้ว​แม้​ยัง​เป็น​อยู่ </span><span class="v54_5_7"><sup id="1Tim.5.7" class="v54_5_7">7</sup>จง​กำ‍ชับ​ใน​เรื่อง​เหล่า‍นี้ เพื่อ​เขา​จะ​ไม่​ถูก​ตำ‌หนิ </span><span class="v54_5_8"><sup id="1Tim.5.8" class="v54_5_8">8</sup>ถ้า​ใคร​ไม่​เลี้ยง‍ดู​ญาติ​พี่‍น้อง และ​โดย‍เฉพาะ​คน​ใน​ครอบ‍ครัว​แล้ว คน​นั้น​ก็​ปฏิ‌เสธ​ความ​เชื่อ และ​ชั่ว​ยิ่ง‍กว่า​คน​ที่​ไม่​เชื่อ​เสีย​อีก</span></p>
  <p class="p"><span class="v54_5_9"><sup id="1Tim.5.9" class="v54_5_9">9</sup>จง​ให้​แม่‍ม่าย​ที่​มี​อายุ​ไม่​ต่ำ​กว่า​หก‍สิบ​ปี และ​เคย​แต่ง‍งาน​เพียง​ครั้ง​เดียว  ลง‍ชื่อ​ใน​ทะ‌เบียน </span><span class="v54_5_10"><sup id="1Tim.5.10" class="v54_5_10">10</sup>นาง​ต้อง​มี​ชื่อ‍เสียง​ใน​การ​ทำ​ความ​ดี เช่น​เอา‍ใจ‍ใส่​เลี้ยง‍ดู​ลูก มี​น้ำ‍ใจ​รับ‍รอง​แขก ล้าง‍เท้า​ของ​ธรร‌มิก‌ชน​ทั้ง‍หลาย สง‌เคราะห์​คน​ทุกข์‍ยาก​และ​อุทิศ​ตัว​ใน​การ​ทำ‍ดี​ทุก‍อย่าง </span><span class="v54_5_11"><sup id="1Tim.5.11" class="v54_5_11">11</sup>แต่​พวก​แม่‍ม่าย​สาวๆ นั้น อย่า​รับ​ขึ้น​ทะ‌เบียน เพราะ‍ว่า​เมื่อ‍ไร​ที่​ความ​อยาก​ชัก‍นำ​ให้​ห่าง​จาก​พระ‍คริสต์​ไป พวก​นาง​ก็​อยาก​จะ​แต่ง‍งาน​อีก </span><span class="v54_5_12"><sup id="1Tim.5.12" class="v54_5_12">12</sup>นาง​จึง​มี​โทษ เพราะ​ละ‌เมิด​คำ​ปฏิ‌ญาณ​เดิม​นั้น </span><span class="v54_5_13"><sup id="1Tim.5.13" class="v54_5_13">13</sup>นอก‍จาก​นี้​พวก​นาง​ยัง​ทำ​ตัว​เป็น​คน​เกียจ‍คร้าน ชอบ​แวะ​เวียน​ไป​ตาม​บ้าน​ต่างๆ และ​ไม่​ใช่​เพียง​แต่​เกียจ‍คร้าน​เท่า​นั้น แต่​ยัง​ชอบ​นินทา​ด้วย และ​เที่ยว​ยุ่ง​เรื่อง​ของ​คน​อื่น พูด​ใน​สิ่ง​ที่​ไม่​สม‍ควร​จะ​พูด </span><span class="v54_5_14"><sup id="1Tim.5.14" class="v54_5_14">14</sup>เพราะ‍ฉะนั้น​ข้าพ‌เจ้า​จึง​อยาก​ให้​บรร‌ดา​แม่‍ม่าย​สาวๆ นั้น​มี​สามี มี​บุตร​ธิดา​และ​ดู‍แล​บ้าน‍เรือน เพื่อ​ไม่‍ให้​ศัตรู​มี​ช่อง‍ทาง​กล่าว‍ร้าย​ได้ </span><span class="v54_5_15"><sup id="1Tim.5.15" class="v54_5_15">15</sup>เพราะ​มี​บาง‍คน​หลง​ตาม​ซา‌ตาน​ไป​แล้ว </span><span class="v54_5_16"><sup id="1Tim.5.16" class="v54_5_16">16</sup>ถ้า​หญิง​ที่​มี​ความ​เชื่อ​คน​ไหน​มี​ญาติ‍พี่‍น้อง​ที่​เป็น​แม่‍ม่าย ก็​ให้​เธอ​ช่วย​เลี้ยง‍ดู​พวก​นาง และ​อย่า​ให้​เป็น​ภาระ​ของ​คริสต‌จักร​เลย เพื่อ​คริสต‌จักร​จะ​ได้​สง‌เคราะห์​พวก​ที่​เป็น​แม่‍ม่าย​ไร้​ที่‍พึ่ง​จริงๆ</span></p>
  <p class="p"><span class="v54_5_17"><sup id="1Tim.5.17" class="v54_5_17">17</sup>จง​ถือ‍ว่า​ผู้‍ปก‍ครอง​ทั้ง‍หลาย​ที่​ปก‍ครอง​ดี​นั้น​สม‍ควร​ได้​รับ​เกียรติ​เป็น​สอง​เท่า  โดย‍เฉพาะ​อย่าง‍ยิ่ง​บรร‌ดา​ผู้‍ปก‍ครอง​ที่​ตราก‌ตรำ​ใน​การ​เทศนา​และ​สั่ง‍สอน </span><span class="v54_5_18"><sup id="1Tim.5.18" class="v54_5_18">18</sup>เพราะ​พระ‍คัมภีร์​กล่าว​ว่า<span class="qt">“อย่า​เอา​ตะ‌กร้อ​ครอบ​ปาก​วัว​ขณะ‍ที่​มัน​กำลัง​นวด‍ข้าว​อยู่” </span>  และ<span class="qt">“คน‍งาน​ก็​สม‍ควร​จะ​ได้​รับ​ค่า‍จ้าง​ของ​ตน” </span>  </span><span class="v54_5_19"><sup id="1Tim.5.19" class="v54_5_19">19</sup>อย่า​ยอม‍รับ​คำ​กล่าว‍หา​ผู้‍ปก‍ครอง​คน​ไหน เว้น‍แต่​จะ​มี​พยาน​สอง​สาม​คน  </span><span class="v54_5_20"><sup id="1Tim.5.20" class="v54_5_20">20</sup>ส่วน​พวก​ที่​ยัง​คง​ทำ​บาป​อยู่​นั้น จง​ตัก‍เตือน​เขา‍ทั้ง‍หลาย​ต่อ‍หน้า​ทุก​คน เพื่อ​พวก​ที่​เหลือ​จะ​ได้​เกรง‍กลัว​ด้วย </span><span class="v54_5_21"><sup id="1Tim.5.21" class="v54_5_21">21</sup>ข้าพ‌เจ้า​กำ‍ชับ​ท่าน​เฉพาะ‍พระ‍พักตร์​พระ‍เจ้า​และ​พระ‍เยซู‍คริสต์ และ​ต่อ‍หน้า​บรร‌ดา​ทูต‍สวรรค์​ที่​ทรง​เลือก​ไว้​ว่า จง​รักษา​ระเบียบ​เหล่า‍นี้​ไว้​โดย​ไม่​ต้อง​เห็น​แก่​หน้า​ใคร และ​ไม่​ควร​ทำ​สิ่ง‍ใดๆ ด้วย​ใจ​ลำ‌เอียง </span><span class="v54_5_22"><sup id="1Tim.5.22" class="v54_5_22">22</sup>อย่า​รีบ​วาง​มือ​แต่ง‍ตั้ง​ใคร และ​อย่า​มี​ส่วน​ร่วม​ใน​บาป​ของ​คน​อื่น​เลย จง​รักษา​ตัว​ให้​บริ‌สุทธิ์</span></p>
  <p class="p"><span class="v54_5_23"><sup id="1Tim.5.23" class="v54_5_23">23</sup>อย่า​ดื่ม​แต่​เพียง​น้ำ​อีก‍ต่อ‍ไป จง​ใช้​เหล้า‍องุ่น​บ้าง​เล็ก‍น้อย เพื่อ​ประ‌โยชน์​กับ​กระ‌เพาะ​อาหาร​ของ​ท่าน และ​โรค​ที่​ท่าน​เป็น​อยู่​บ่อยๆ</span></p>
  <p class="p"><span class="v54_5_24"><sup id="1Tim.5.24" class="v54_5_24">24</sup>บาป​ของ​บาง‍คน​ก็​ปรา‌กฏ​ชัด และ​นำ​ไป​สู่​การ​พิพาก‌ษา​ก่อน​ตัว​พวก‍เขา ส่วน​บาป​ของ​คน​อื่น​ก็​ย่อม​จะ​ตาม​ไป​ภาย‍หลัง </span><span class="v54_5_25"><sup id="1Tim.5.25" class="v54_5_25">25</sup>การ​ดี​นั้น​ก็​จะ​ปรา‌กฏ​ชัด​เช่น‍กัน และ​ถึง‍แม้​บาง​ขณะ​จะ​ไม่​ปรา‌กฏ​ชัด แต่​ก็​จะ​ถูก​ปิด‍บัง​ไว้​ตลอด​ไม่‍ได้</span></p>
</div>
<h2 id="1Tim.6">1 ทิโมธี 6</h2>
<div class="chapter">
  <p class="p"><span class="v54_6_1"><sup id="1Tim.6.1" class="v54_6_1">1</sup>จง​ให้​คน​ทั้ง‍หลาย​ที่​อยู่​ใต้​แอก​ของ​ความ​เป็น​ทาส ถือ‍ว่า​นาย​ของ​ตน​นั้น​เป็น​ผู้​สม‍ควร​ได้​รับ​เกียรติ​ทุก‍อย่าง เพื่อ​ว่า​พระ‍นาม​ของ​พระ‍เจ้า​และ​คำ‍สอน​จะ​ไม่​ถูก​ดู‍หมิ่น </span><span class="v54_6_2"><sup id="1Tim.6.2" class="v54_6_2">2</sup>ส่วน​พวก​มี​นาย​ที่​มี​ความ​เชื่อ​ก็​ต้อง​ไม่​ขาด​ความ​เคารพ​นาย เนื่อง‍จาก​เป็น​พี่‍น้อง​กัน​แล้ว แต่​กลับ​จะ​ต้อง​รับ‍ใช้​นาย​ให้​ดี​ยิ่ง‍ขึ้น เพราะ​ว่า​นาย​ทั้ง‍หลาย​ที่​ได้​รับ​ประ‌โยชน์​จาก​การ​รับ‍ใช้​ของ​พวก‍เขา​นั้น เป็น​พวก​มี​ความ​เชื่อ​และ​เป็น​ที่‍รัก จง​สั่ง‍สอน​และ​กำ‍ชับ​ใน​เรื่อง​เหล่า‍นี้</span></p>
  <h3 class="s">คำ​สอน‍ผิด​และ​ความ​มั่ง‍คั่ง​อย่าง​แท้‍จริง</h3>
  <p class="p"><span class="v54_6_3"><sup id="1Tim.6.3" class="v54_6_3">3</sup>ถ้า​ใคร​สอน​ผิด‍แปลก​ไป และ​ไม่​ยอม​เห็น‍ด้วย​กับ​บรร‌ดา​พระ‍วจนะ​ที่​ถูก‍ต้อง​ของ​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา และ​กับ​คำ‍สอน​ที่​สม​กับ​ทาง‍พระ‍เจ้า </span><span class="v54_6_4"><sup id="1Tim.6.4" class="v54_6_4">4</sup>เขา​ก็​เป็น​คน​ยโส​และ​ไม่​เข้า‍ใจ​อะไร​เลย เขา​มี​ความ​ผิด​ปกติ​ที่​ชอบ​ทุ่ม‍เถียง​และ​โต้‍แย้ง​ใน​เรื่อง​ถ้อย‍คำ ซึ่ง​เป็น​เหตุ​ให้​เกิด​การ​อิจฉา การ​วิวาท การ​กล่าว‍ร้าย การ​ไม่​ไว้​วาง‍ใจ </span><span class="v54_6_5"><sup id="1Tim.6.5" class="v54_6_5">5</sup>และ​การ​โต้‍เถียง​ท่าม‍กลาง​พวก​ที่​มี​ความ​คิด​เสื่อม‍ทราม​และ​สูญ‍เสีย​ความ​จริง ที่​คิด​ว่า​ทาง​พระ‍เจ้า​นั้น​เป็น​ช่อง‍ทาง​แสวง‍หา​ผล‍ประ‌โยชน์ </span><span class="v54_6_6"><sup id="1Tim.6.6" class="v54_6_6">6</sup>อัน‍ที่‍จริง การ​อยู่​ใน​ทาง​พระ‍เจ้า​พร้อม​กับ​มี​ความ​พอ‍ใจ​ก็​เป็น​ประ‌โยชน์​อย่าง​ใหญ่‍หลวง </span><span class="v54_6_7"><sup id="1Tim.6.7" class="v54_6_7">7</sup>เพราะ‍ว่า​เรา​ไม่‍ได้​เอา​อะไร​เข้า‍มา​ใน​โลก​เช่น‍ไร เรา​ก็​เอา​อะไร​ออก​ไป​จาก​โลก​ไม่‍ได้​เช่น‍กัน </span><span class="v54_6_8"><sup id="1Tim.6.8" class="v54_6_8">8</sup>ถ้า​มี​อาหาร​และ​เสื้อ‍ผ้า เรา​ก็​ควร​พอ‍ใจ​ใน​สิ่ง​เหล่า‍นั้น </span><span class="v54_6_9"><sup id="1Tim.6.9" class="v54_6_9">9</sup>ส่วน​พวก​ที่​อยาก​ร่ำ‍รวย​ก็​ตก​อยู่​ใน​การ​ล่อ‍ลวง​และ​ติด​กับ‍ดัก​ของ​ความ​อยาก​มาก‍มาย​ที่​โง่‍เขลา​และ​อัน‌ตราย ซึ่ง​ฉุด​คน​เรา​ให้​ลง‍ไป​สู่​ความ​พินาศ​และ​ความ​ย่อย‍ยับ </span><span class="v54_6_10"><sup id="1Tim.6.10" class="v54_6_10">10</sup>เพราะ‍ว่า​การ​รัก​เงิน‍ทอง​เป็น​ราก‍เหง้า​ของ​ความ​ชั่ว​ทั้ง‍หมด ความ​โลภ​เงิน‍ทอง​นี้​ที่​ทำ​ให้​บาง‍คน​หลง‍ไป​จาก​ความ​เชื่อ และ​ตรอม‍ตรม​ด้วย​ความ​ทุกข์​มาก‍มาย</span></p>
  <h3 class="s">การ​ต่อ‍สู้​อย่าง​เต็ม​กำลัง​เพื่อ​ความ​เชื่อ</h3>
  <p class="p"><span class="v54_6_11"><sup id="1Tim.6.11" class="v54_6_11">11</sup>แต่​ท่าน​ผู้​เป็น​คน​ของ​พระ‍เจ้า จง​หลีก‍หนี​จาก​สิ่ง‍เหล่า‍นี้ และ​จง​ใฝ่​หา​ความ​ชอบ‍ธรรม ทาง​พระ‍เจ้า ความ​เชื่อ ความ​รัก ความ​ทรหด​อดทน และ​ความ​สุภาพ​อ่อน‍โยน </span><span class="v54_6_12"><sup id="1Tim.6.12" class="v54_6_12">12</sup>จง​ต่อ‍สู้​อย่าง​เต็ม‍ที่​เพื่อ​ความ​เชื่อ จง​ยึด​ชีวิต​นิ‌รันดร์​ให้​มั่น คือ​ชีวิต​ที่​พระ‍เจ้า​ทรง​เรียก​ให้​ท่าน​ไป​รับ ใน​ตอน​ที่​ท่าน​กล่าว​คำ​ยอม‍รับ​อัน​ดี​ต่อ‍หน้า​พยาน​หลาย​คน </span><span class="v54_6_13"><sup id="1Tim.6.13" class="v54_6_13">13</sup>ข้าพ‌เจ้า​กำ‍ชับ​ท่าน​เฉพาะ‍พระ‍พักตร์​พระ‍เจ้า ผู้​ประ‌ทาน​ชีวิต​แก่​ทุก‍สิ่ง และ​เฉพาะ‍พระ‍พักตร์​พระ‍เยซู‍คริสต์ ผู้​ประ‌ทาน​คำ​พยาน​ด้วย​การ​กล่าว​คำ​ยอม‍รับ​อย่าง​ดี​ต่อ‍หน้า​ปอน‌ทิ‌อัส​ปี‌ลาต  </span><span class="v54_6_14"><sup id="1Tim.6.14" class="v54_6_14">14</sup>ขอ​ให้​ท่าน​รักษา​คำ‍บัญชา​นี้​โดย​ไม่​ด่าง‍พร้อย และ​ไม่‍มี​ที่​ติ จน‍กว่า​พระ‍เยซู‍คริสต์​องค์‍พระ‍ผู้‍เป็น‍เจ้า​ของ​เรา​จะ​เสด็จ​มา </span><span class="v54_6_15"><sup id="1Tim.6.15" class="v54_6_15">15</sup>ซึ่ง​พระ‍เจ้า​จะ​ทรง​ให้​ปรา‌กฏ​ขึ้น​ใน​เวลา​ที่​เหมาะ‍สม พระ‍องค์​ผู้​ทรง​สม‍ควร​แก่​การ​สรร‌เสริญ​และ​ทรง​ฤทธา‌นุ‌ภาพ​สูง‍สุด​แต่​เพียง​พระ‍องค์​เดียว เป็น​พระ​มหา‍กษัตริย์​เหนือ​กษัตริย์​ทั้ง‍หลาย และ​เป็น​องค์‍เจ้า‍นาย​เหนือ​บรร‌ดา​เจ้า‍นาย </span><span class="v54_6_16"><sup id="1Tim.6.16" class="v54_6_16">16</sup>พระ‍องค์​เพียง​ผู้​เดียว​ที่​เป็น​องค์‍อมตะ และ​สถิต​ใน​ความ​สว่าง​ที่​ไม่‍มี​ใคร​เข้า​ใกล้​ได้ พระ‍องค์​ทรง​เป็น​ผู้​ที่​ไม่‍เคย​มี​ใคร​ได้​เห็น​และ​จะ​เห็น​ไม่‍ได้ ขอ​พระ‍เกียรติ​และ​พระ​อานุ‌ภาพ​นิ‌รันดร์​จง​มี​แด่​พระ‍องค์ อา‌เมน</span></p>
  <p class="p"><span class="v54_6_17"><sup id="1Tim.6.17" class="v54_6_17">17</sup>ส่วน​พวก​ที่​มั่ง‍คั่ง​ใน​ชีวิต​นี้  จง​กำ‍ชับ​พวก‍เขา​ไม่‍ให้​เย่อ‍หยิ่ง หรือ​มุ่ง‍หวัง​ใน​ทรัพย์​ที่​ไม่​ยั่ง‍ยืน แต่​ให้​มุ่ง‍หวัง​ใน​พระ‍เจ้า​ผู้​ประ‌ทาน​ทุก‍สิ่ง​แก่​เรา​อย่าง​บริ‌บูรณ์ เพื่อ​ให้​เรา​ได้​ชื่น‍ชม </span><span class="v54_6_18"><sup id="1Tim.6.18" class="v54_6_18">18</sup>จง​กำ‍ชับ​พวก‍เขา​ให้​ทำ​การ​ดี ให้​ทำ​การ​ดี​มากๆ ให้​เอื้อ‍เฟื้อ‍เผื่อ‍แผ่​และ​แบ่ง‍ปัน </span><span class="v54_6_19"><sup id="1Tim.6.19" class="v54_6_19">19</sup>การ​ทำ​เช่น‍นี้​เป็น​การ​สะสม​ทรัพย์​ที่​เป็น​ราก‍ฐาน​อัน​ดี​สำหรับ​ตน​ใน​ภาย‍หน้า เพื่อ​พวก‍เขา​จะ​ยึด‍มั่น​ใน​ชีวิต คือ​ชีวิต​ที่​แท้‍จริง​นั้น</span></p>
  <p class="p"><span class="v54_6_20"><sup id="1Tim.6.20" class="v54_6_20">20</sup>ทิ‌โม‌ธี​เอ๋ย จง​เฝ้า​รักษา​สิ่ง​ที่​ท่าน​ได้​รับ​มอบ‍หมาย จง​หลีก‍หนี​จาก​คำ‍พูด​ที่​ไร้​คุณ‍ธรรม​และ​โง่‍เขลา และ​การ​โต้‍แย้ง​ที่​สำคัญ​ผิด​ว่า​เป็น​ความ​รู้ </span><span class="v54_6_21"><sup id="1Tim.6.21" class="v54_6_21">21</sup>บาง‍คน​ยอม‍รับ​ความ​รู้​นี้​จึง​หลง‍ไป​จาก​ความ​เชื่อ</span></p>
  <p class="p"><span class="v54_6_21">ขอ​พระ‍คุณ​ดำรง​อยู่​กับ​ท่าน​ทั้ง‍หลาย ​เถิด</span></p>
</div>