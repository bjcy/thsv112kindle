<h1 id="Phlm">ฟิเลโมน</h1>
<div id="Phlm_nav">
  <p><a href="#Phlm.1">ฟิเลโมน 1</a>&nbsp;</p>
</div>
<h2 id="Phlm.1">ฟิเลโมน 1</h2>
<div class="chapter">
  <h3 class="s">การ​ทัก‍ทาย</h3>
  <p class="p"><span class="v57_1_1"><sup id="Phlm.1.1" class="v57_1_1">1</sup>จาก เปา‌โล​ผู้​ถูก​คุม‍ขัง​เพื่อ​พระ‍เยซู‍คริสต์ และ​ทิ‌โม‌ธี​น้อง​ของ​เรา</span></p>
  <p class="p"><span class="v57_1_1">ถึง ฟี‌เล‌โมน​เพื่อน​รัก​และ​ผู้‍ร่วม‍งาน​ของ​เรา </span><span class="v57_1_2"><sup id="Phlm.1.2" class="v57_1_2">2</sup>และ​อัป‌เฟีย​น้อง‍สาว ทั้ง​อาร‌คิป‌ปัส  ผู้​เป็น​เพื่อน​ทหาร​ร่วม​กับ​เรา และ​คริสต‌จักร​ที่​อยู่​ใน​บ้าน​ของ​ท่าน</span></p>
  <p class="p"><span class="v57_1_3"><sup id="Phlm.1.3" class="v57_1_3">3</sup>ขอ​พระ‍คุณ​และ​สันติ‍สุข​จาก​พระ‍เจ้า​พระ‍บิดา​ของ​เรา และ​จาก​พระ‍เยซู‍คริสต์​องค์‍พระ‍ผู้‍เป็น‍เจ้า ดำรง​อยู่​กับ​ท่าน​ทั้ง‍หลาย</span></p>
  <h3 class="s">ความ​รัก​และ​ความ​เชื่อ​ของ​ฟี‌เล‌โมน</h3>
  <p class="p"><span class="v57_1_4"><sup id="Phlm.1.4" class="v57_1_4">4</sup>ข้าพ‌เจ้า​ขอบ‍พระ‍คุณ​พระ‍เจ้า​ของ​ข้าพ‌เจ้า​เสมอ เมื่อ​ระลึก‍ถึง​ท่าน​ใน​การ​อธิษ‌ฐาน​ของ​ข้าพ‌เจ้า </span><span class="v57_1_5"><sup id="Phlm.1.5" class="v57_1_5">5</sup>เพราะ​ข้าพ‌เจ้า​ได้‍ยิน​เรื่อง​ความ​รัก​และ​ความ​เชื่อ​ของ​ท่าน​ที่​มี​ต่อ​พระ‍เยซู​องค์‍พระ‍ผู้‍เป็น‍เจ้า และ​ต่อ​ธรร‌มิก‌ชน​ทุก​คน </span><span class="v57_1_6"><sup id="Phlm.1.6" class="v57_1_6">6</sup>ข้าพ‌เจ้า​อธิษ‌ฐาน​ขอ​ให้​การ​ที่​ท่าน​มี​ส่วน​ร่วม​ใน​ความ​เชื่อ​จะ​เกิด‍ผล​มาก​ใน​ความ​รู้‍ซึ้ง​ถึง​สิ่ง​ดี​ทุก‍อย่าง​ที่​เรา​มี​ใน​พระ‍คริสต์ </span><span class="v57_1_7"><sup id="Phlm.1.7" class="v57_1_7">7</sup>น้อง​เอ๋ย ความ​รัก​ของ​ท่าน​ทำ​ให้​ข้าพ‌เจ้า​มี​ความ​ยินดี​และ​ได้​รับ​การ​ชู‍ใจ​อย่าง​มาก เพราะ​จิต‍ใจ​ของ​พวก​ธรร‌มิก‌ชน​แช่ม‍ชื่น​ขึ้น​เนื่อง‍จาก​ท่าน</span></p>
  <h3 class="s">เปา‌โล​ขอ‍ร้อง​เรื่อง​โอ‌เน‌สิ‌มัส</h3>
  <p class="p"><span class="v57_1_8"><sup id="Phlm.1.8" class="v57_1_8">8</sup>เพราะ‍เหตุ‍นี้ แม้​โดย​พระ‍เยซู‍คริสต์ ข้าพ‌เจ้า​มี​ใจ​กล้า​พอ​จะ​สั่ง​ให้​ท่าน​ทำ​ใน​สิ่ง​ที่​ควร​ทำ </span><span class="v57_1_9"><sup id="Phlm.1.9" class="v57_1_9">9</sup>แต่​โดย​ความ​รัก ข้าพ‌เจ้า​จะ​ขอ‍ร้อง​ท่าน​ดี​กว่า ข้าพ‌เจ้า​เปา‌โล​ผู้​เป็น​ทูต​ของ​พระ‍เยซู‍คริสต์ และ​ขณะ​นี้​ถูก​คุม‍ขัง​เนื่อง‍จาก​การ​ประ‌กาศ​พระ‍องค์   </span><span class="v57_1_10"><sup id="Phlm.1.10" class="v57_1_10">10</sup>ข้าพ‌เจ้า​ขอ‍ร้อง​ท่าน​เรื่อง​โอ‌เน‌สิ‌มัส  ลูก​ของ​ข้าพ‌เจ้า ผู้​ซึ่ง​ได้​มา​เป็น​บุตร​ระหว่าง​ที่​ข้าพ‌เจ้า​ถูก​คุม‍ขัง​อยู่ </span><span class="v57_1_11"><sup id="Phlm.1.11" class="v57_1_11">11</sup>(เมื่อ​ก่อน​นั้น​เขา​ไม่​เป็น​ประ‌โยชน์​ต่อ​ท่าน แต่​เดี๋ยว‍นี้​เขา​เป็น​ประ‌โยชน์​ทั้ง​ต่อ​ท่าน​และ​ข้าพ‌เจ้า) </span><span class="v57_1_12"><sup id="Phlm.1.12" class="v57_1_12">12</sup>ข้าพ‌เจ้า​ส่ง​เขา​ผู้​ซึ่ง​เป็น​ดัง​ดวง‍ใจ​ของ​ข้าพ‌เจ้า​มา​ยัง​ท่าน </span><span class="v57_1_13"><sup id="Phlm.1.13" class="v57_1_13">13</sup>ข้าพ‌เจ้า​อยาก​จะ​หน่วง‍เหนี่ยว​ตัว​เขา​ไว้​เพื่อ​ปรน‌นิ‌บัติ​ข้าพ‌เจ้า​แทน​ท่าน ใน​ระหว่าง​ที่​ข้าพ‌เจ้า​ถูก​คุม‍ขัง​เพราะ​ข่าว‍ประ‌เสริฐ </span><span class="v57_1_14"><sup id="Phlm.1.14" class="v57_1_14">14</sup>แต่​ว่า​ข้าพ‌เจ้า​ไม่​ต้อง‍การ​จะ​ทำ​สิ่ง‍ใด​ลง‍ไป​นอก‍จาก​ท่าน​จะ​เห็น‍ชอบ​ด้วย เพื่อ​ว่า​ความ​ดี​ของ​ท่าน​จะ​ไม่​เป็น​ไป​ด้วย​ความ​ฝืน‍ใจ แต่​เป็น​ไป​ด้วย​ความ​เต็ม‍ใจ</span></p>
  <p class="p"><span class="v57_1_15"><sup id="Phlm.1.15" class="v57_1_15">15</sup>อาจ​จะ​เป็น​เพราะ‍เหตุ‍นี้​ที่​ทำ​ให้​เขา​จาก​ท่าน​ไป​ชั่ว​ระยะ​หนึ่ง เพื่อ​ท่าน​จะ​ได้​เขา​กลับ‍คืน​มา​ตลอด‍ไป </span><span class="v57_1_16"><sup id="Phlm.1.16" class="v57_1_16">16</sup>เขา​ไม่‍ได้​เป็น​ทาส​อีก‍ต่อ‍ไป แต่​ดี​ยิ่ง‍กว่า​ทาส คือ​เป็น​พี่‍น้อง​ที่​รัก โดย‍เฉพาะ​อย่าง‍ยิ่ง​สำหรับ​ข้าพ‌เจ้า และ​สำหรับ​ท่าน​เขา​เป็น​มาก​ยิ่ง‍กว่า‍นั้น‍อีก ทั้ง​ใน​ฐานะ​ที่​เขา​เป็น​อยู่​ใน​สังคม​และ​ใน​ฐานะ​ที่​เป็น​คน​ของ​องค์‍พระ‍ผู้‍เป็น‍เจ้า  </span><span class="v57_1_17"><sup id="Phlm.1.17" class="v57_1_17">17</sup>เพราะ‍ฉะนั้น​หาก​ท่าน​ถือ‍ว่า​ข้าพ‌เจ้า​เป็น​เพื่อน‍ร่วม‍งาน ก็​จง​รับ​เขา​ไว้​เหมือน​ที่​รับ​ข้าพ‌เจ้า </span><span class="v57_1_18"><sup id="Phlm.1.18" class="v57_1_18">18</sup>ถ้า​เขา​ทำ​ผิด​ต่อ​ท่าน​หรือ​เป็น​หนี้​อะไร​ไว้ จง​คิด​เอา​จาก​ข้าพ‌เจ้า </span><span class="v57_1_19"><sup id="Phlm.1.19" class="v57_1_19">19</sup>ข้าพ‌เจ้า เปา‌โล​เขียน​ด้วย​มือ​ของ​ข้าพ‌เจ้า​เอง​ว่า ข้าพ‌เจ้า​จะ​ชด‍ใช้​ให้ ข้าพ‌เจ้า​จะ​ไม่​พูด​เรื่อง​ที่​ท่าน​เป็น​หนี้​ข้าพ‌เจ้า แม้​กระ‌ทั่ง​ตัว​ของ​ท่าน​เอง </span><span class="v57_1_20"><sup id="Phlm.1.20" class="v57_1_20">20</sup>นี่‍แน่ะ น้อง​เอ๋ย ขอ​ให้​ข้าพ‌เจ้า​ได้​ประ‌โยชน์​จาก​ท่าน​ใน​องค์‍พระ‍ผู้‍เป็น‍เจ้า​เถิด และ​ให้​ใจ​ของ​ข้าพ‌เจ้า​แช่ม‍ชื่น​ใน​พระ‍คริสต์</span></p>
  <p class="p"><span class="v57_1_21"><sup id="Phlm.1.21" class="v57_1_21">21</sup>ข้าพ‌เจ้า​มั่น‍ใจ​ว่า​ท่าน​จะ​เชื่อ‍ฟัง​จึง​ได้​เขียน​จด‍หมาย​ถึง​ท่าน เพราะ​รู้​ว่า​ท่าน​จะ​ทำ​ยิ่ง‍กว่า​ที่​ข้าพ‌เจ้า​ขอ </span><span class="v57_1_22"><sup id="Phlm.1.22" class="v57_1_22">22</sup>นอก‍จาก‍นั้น ขอ​ท่าน​จัด‍เตรียม​ที่‍พัก​ไว้​ให้​ข้าพ‌เจ้า​ด้วย เพราะ​ข้าพ‌เจ้า​หวัง​ว่า​จะ​กลับ​ไป​หา​ท่าน‍ทั้ง‍หลาย​อีก​ตาม​คำ​อธิษ‌ฐาน​ของ​พวก‍ท่าน</span></p>
  <h3 class="s">คำ​ทัก‍ทาย​สุด‍ท้าย</h3>
  <p class="p"><span class="v57_1_23"><sup id="Phlm.1.23" class="v57_1_23">23</sup>เอ‌ปา‌ฟรัส  ผู้​ที่​ถูก​ขัง​ร่วม​กับ​ข้าพ‌เจ้า​เพื่อ​พระ‍เยซู‍คริสต์ ฝาก​คำ​ทัก‍ทาย​มา​ยัง​ท่าน </span><span class="v57_1_24"><sup id="Phlm.1.24" class="v57_1_24">24</sup>มา‌ระ‌โก  อา‌ริส‌ทาร‌คัส  เด‌มาส  และ​ลู‌กา  ซึ่ง​เป็น​พวก​เพื่อน‍ร่วม‍งาน​ของ​ข้าพ‌เจ้า​ก็​ฝาก​คำ​ทัก‍ทาย​มา​ยัง​ท่าน​ด้วย</span></p>
  <p class="p"><span class="v57_1_25"><sup id="Phlm.1.25" class="v57_1_25">25</sup>ขอ​พระ‍คุณ​ของ​พระ‍เยซู‍คริสต์​องค์‍พระ‍ผู้‍เป็น‍เจ้า​ดำรง​อยู่​กับ​จิต‍วิญ‌ญาณ​ของ​ท่าน​ทั้ง‍หลาย​เถิด</span></p>
</div>